<doc id="45340" url="https://als.wikipedia.org/wiki?curid=45340" title="Fürstenhaus Fürstenberg">
Fürstenhaus Fürstenberg

Diè Fürschtèbärger, bis 1918 Fürschtè zuè Fürschtèbärg, sin è süèddütsches Adelsgschlächt vom Hochadel, wo Bsitzigè z Dütschland zwischè Schwarzwald, Hochrhy, Bodèsee un dè Schwäbischè Alb kaa hèt un deils au hüt no dört liget. Drübber usè hèn d Fürschtèbärger grooßi Bsitzigè i dè österrychischè Erbländer kaa – besunders z Böömè.

Mit èm Fürschtèdum Fürschtèbärg hèn si bis 1806 eins vo dè grööschtè Territoriè im dütschè Süèdweschtè bsässè. Internationalè Ruèf hèn d Fürschtèbärger unter anderem durch diè Fürschtlich-Fürschtèbärgischi Brauerei erlangt. Als Eigètüümer vo eini vo dè grööschtè privatè Kunschtsammligè z Europa sowiè als Gründer un Patron vo dè Donaueschinger Musigdääg un dè Donaueschinger Rittdurnyr hèn si sich ebbèso èn Namè gmacht. Z Donaueschingè wohnet si sit 1488 im Schloss Donaueschingè, nochdem si d Burg Entèburg voloo hèn.

Mit èm Schloss Heiligèbärg bsitzt s Huus Fürschtèbärg nebbèby eins vo dè bedütendschtè Denkmöler vo dè Renaissance nördlich vo dè Alpè. Diè wirtschaftlichè Grundlagè vo dè Familliè liget vo allem in èm umfangrychè Waldbesitz. Allerdings löset sich diè Bsitzdüümer vom Fürschtèhuus Fürschtèbärg sit dè Amtsübernaam vom Heinrich zuè Fürschtèbärg langsam, abber stetig in Luft uff.

Diè Familliè isch nit mit dè Freiherrè vo Fürschtèbärg uss Weschtfaalè vowandt.

Diè brivaati Vowendig vom Titel Fürscht reschpektiv Fürschtin, Prinz odder Prinzessin als Deil vo nèm Namè isch im Huus Fürschtèbärg no üblich, dè (inoffizièlle) Titel luttet hütt: "Fürscht zu Fürschtèbärg, Landgraf i dè Baar un zu Stüèlingè, Graf zu Heiligèbärg un Werdebärg". Sit èm Johr 2002 stönn Heinrich Fürscht zu Fürschtèbärg un Chrischtian Ärbprinz zu Fürschtèbärg èm Fürschtèhuus vor. Volksdümlich sait mo ihm »Chef des Hauses«. Sitz vo dè Residenz vo dè Familliè isch sit 1723 Doonaueschingè, iri Graablegi isch z Neudingè.

Diè Grafè un Fürschtè zu Fürschtèbärg lönn sich mit einigẽr Wohrschinlichkeit uff diè fränkischi Grafèfamilliè vo dè Unruochinger zruckfüürè, welli zu dè Zit vom Karl dem Großè im dütschè Süèdweschtè wichtigi Funktionè i dè Landesvowaltig inne gha hèn. Eidütig nõchwysbar sin d Fürschtèbärger sit èm 11. Johrhundert als Grafè vo Uurach uff dè Schwäbischè Alb un i dè Gegènd vom mittlerè Negõr.

Diè Fürschtèbärger sin è Sitèliniè vo dè Grafè vo Uurach un stammesvowand mit dè Grafè vo Achalm. Dè mit Agnes, Döchter vom Berthold IV. vo Zähringè, vohürõtete Graf Egino IV. vo Uurach hèt 1218 èn großè Deil vo sim Bsitz vo dè Herzög vo Zähringè, well Berthold V. kinderloos voschtorbè isch un somit diè Zähringẽr Hauptliniè erloschè gsi isch. Diè Ärbschaftè uff dè Baar un im Schwarzwald hèn dè Grundschtock vo dè Sitèliniè vo dè Fürschtèbärger bildet.

Graf Konrad hèt mit dè zähringischè Güèter im Briisgau diè Liniè vo dè Grafè vo Fryburg gründet. Sin jüngerè Bruder Heinrich hèt s zähringische Erbe im Kinzigdaal übbernoo, im Schwarzwald un uff dè Baar un hèt sich noch dè Burg uff èm „fürderschtè Bärg“ vom Höèzuug Längi bi Neudingen aös ´´Graf vo Fürschtèbärg´´ benamst. Er isch so zum Stammvatter vo dè Fürschtèbärger worrè.
Wöhrend sich d Grafè vo Fryburg vo allem i dè Ussenandersetzig mit dè Bürgerschaft vo dè uffschtrebendè Stadt Fryburg un dè Habsburger aufgribbè hèn un schlièßlich im 15. Johrhundert uusgschtorbè sin, isch es dè Fürschtèbärger dank dè engè Aalänig a s Huus Habsburg un èrè klugè Hürotsbolitik un mengè günschtigè Ärbgäng glungè, irèn territiorialè Bsitz z vovillfachè. Sit èm uusgehendè Mittelaalter hèt s Huus nit nu dè spöteri fürschtèbergischè Residenzort Donaueschingè mit dè hochbedütsamè Donauquällè (1488) erworbè, sondern au so wichtigi Territoriè wiè diè Grofschaft Heiligèbärg (1543) un dè Landgrofschaft Stüèlingè (1637/1639) odder diè Herrschaft Trochtelfingè un Jungnau (1543), Meßkirch, Wildèschtei, Gundelfingè un Neufra (1627/1636) wy au Hewè (1637/1639).

Schloss Donaueschingè isch bis hütt diè Hauptresidenz vo dè Fürschtè zu Fürschtèbärg blibbè, au Schloss Heiligèbärg ghört no zum Famillièbsitz. Diè nidderösterrychischi Herrschaft Weitra mit Sitz uff Schloss Weitra im Waaldvirtel isch 1607 a diè Familliè Fürschtèbärg übergängè, welli bis 1848 diè Grundhärrschaft inneka hèt un ebbèfalls immer no Eigètüümer vom Schloss un èm zuèghörigè Großgrundbesitz i dè Umgebig isch. 
È größeri Machtschteigerig vo dè Familliè resultyrt uss sellè territorialè Zuègwünn znägscht nit. In Ärbdeiligè wörred selli Territoriè immer wieder uff verschidni Liniè uffdeilt. Erscht Fürscht Joseph Wilhelm Ärnscht zu Fürschtèbärg-Stüèlingè (1699–1762) hèt noch èm Usschtärbè vo dè Linniè Heiligèbärg (1716) un Meßkirch (1744) d Zämmèfassig vo dè verschidnè Herrschaftsgebièt hèrrèchriègt, un dodèmit èn fürschtèbergischè Staat mit einheitlicher Vowaltig gschaffè. Dodèby isch s 1488 erworbene Donaueschingè als neui Residenz uusbaut worrè. Bis zu dè Voeinigung vo dè beidè badischè Markgrofschaftè Badè-Durlach un Badè-Badè 1771 hèt Fürschtèbärg s zweitwichtigschte Territorium im dütschè Süèdweschtè bildet.

Während dè Reformation isch dè Graf Wilhelm vo Fürschtèbärg 1537 zum evangelischè Glaubè übertrettè, scho 1549 abber widder zruck gangè i di römisch-katolischi Kirchè.
S Fürschtèhuus hèt sich in sinnè Territoriè geggèüber èm aasässigè niderè Adel vollschtändig durrèsetzè könnè. Am 31. Oktober 1723 isch d Hauptschtadt un Residenz vo Stüèlingè noch Donaueschingè volegt worrè, weil s "zum Ueberblicke der Angelegenheiten besser gelegen als das entfernte Stühlingen".

Durch d Voeinigung vo allè Herrschaftè unter dèm „Fürscht zu Fürschtèbärg“ Josef Wilhelm Ärnscht isch 1744 è mit größerè dütschè Territorialstaatè voglychbarè Gebilde, dem s abber a dè territoriaalè un adminischtradivè Gschlossèheit sowiè a üßerer Machtschtellig gfèèlt hèt. Diè Herrschaft hèt öppè 85.000 Ywooner ka un isch in 14 Obberämter glideret gsi. Dè Regyrig z Donaueschingè hèt èn Kanzler, drei Hof- un zwei Kammerröèt sowiè dè fürstlichi Archivar aaghört. Irè unterschtandè sin s Hofzaalamt un diè Finanzvowaltig.
Fürscht Josef Wilhelm Ernst hèt sich als kaiserlichè Prinzipalkommissar nu wennig i d Vowaltig vo sim Territoriums ygmischt. Noochdem ihm als Parteigänger Karl VII. im Österrychischè Ärbfolgechrièg d Güèter vo sinerè Frau Maria Anna Gräfin vo Waldschtei z Böhmè konfiszyrt worrè sin, isch er für è raschi Beendigung vo sellem Chrièg ytrettè. Er hèt im Ufftrag vom bayrischè Kurfürschtè Max Joseph wennig erfolgrych d Fridensvohandligè mit Maria Theresia gführt.

Fürscht Karl Joachim Aloys Franz de Paula isch 1798 un 1800 vor dè französischè Truppè uff sini Bsitzung noch Weitra gflüchtet. Noch èm früè Tod vom Fürscht isch 1806 s fürschtèbärgischi Territorium uffgrund vo dè Rhybundaktè im Gfolge vom Reichsdeputationshauptschluss mediatisyrt un großdeils dem Grossherzogdum Badè zuègschlagè worrè. Dè am linkè Donauufer glegni Landesdeil isch a Hohèzollerè-Hechingè gangè.

Z Öschterrych-Ungarn, gnauer im Könnigrych Böhmè un i dè Markgrafschaft Määrè, hèn d Mitglyder vo dè Familliè Fürschtèbärg hohi un högschti Ämter ka, so öppè dè Fürschtärzbischof vom Olmütz odder vom Bischof vo Brünn.

1896 isch diè schwòbischi Stammlinniè uusgschtorbè, dodèmit isch d Leitig vom voeinigtè fürschtlich fürschtèbärgischè Huus uff dè Max Egon II. vo Fürschtèbärg übbergangè. Unter ihm isch 1929 diè böhmischi Burg Křivoklát mit dè Sammlig un dè Bibliothek uss èm Palais Fürschtèbärg uff dè Praager Chlysitè sowiè s Schloss Lány a dè tschechoslowakischi Staat vokauft worrè.

Dè Voluscht vo irer traditionellè Herrschaftsrächt hèt d Stellig vo dè Familliè allenfalls kurzfrischtig tangyrt. Fürscht Karl Egon II. hèt durch è dynastischi Vobindig mit èm großherzoglich-badischè Huus sin Status als erschtè Standesherr z Badè zum Uusdruck brocht. Sin Sohn Karl Egon III. hèt s fürstèbärgischi "Forscht- un Hüttèwäsèn" streng nõch privatwirtschaftlichè Gsichtspünkt organisyrt. In wennigè Johr isch er dadurch zu einèm vo dè rychschtè Männer z Dütschland uffgschtigè. Fürscht Max Egon II. hèt schlièßlich sini Uffmerksamkeit vor allem dè "Fürschtèbärgbrauerei" zuègwendet und si zu einè vo dè gröschtè Brauereiè vom Dütschè Rych ausbaut („Tafelgetränk S.M. des Kaisers“). Was es Huus durch diè Mediatisyrig a staatlichõr Stellig volorè hèt, hèt s denebbè durch kulturelli un soziali Aktividätè uuszglychè vosuècht. Mit dè fürschtlichè "Inschtitute für Kunscht un Wüssèschaft", welli us Sammligè, Archiv un Hofbibliothek bschtoot, hèn d Fürschtè Karl Egon II. (1796–1854) un Karl Egon III. (1820–1892) eini vo dè gröschtè Privatsammligè z Europa errrichtet un selli dè Öffentlichkeit zuègänglich gmacht. 1921 schlièßlich hèt dè Max Egon II. vo Fürschtèbärg diè Donaueschingõr Musigdääg etablyrt, welli sich zum wichtigschtè Forum für zitgnössischi Musig entwicklè hèt könnè. Unter èm Patronaat vom Joachim zu Fürschtèbärg (1923–2002) hèn sit 1954 au diè Donaueschinger Reitturniere internationali Bedütig erlangt. 

Größerei Deil vo irem wirtschaftlichè un kulturellè Imperiums hèn d Fürschtèbärg abber im Lauf vo dè Zit widder voüßeret, dorunter scho 1867 Schloss Neufra, 1869 Schloss Trochtelfingè un ab dè 1970er Joor Burg Wildèschtei un Schloss Meßkirch sowiè umfangrychi Wald- un Landbsitz, zuletscht 2011 Schloss Hohèlupfè z Stüèlingè mit Ländereiè. Sell Juwel, uff dèm d Fürschtèbärger i dè 1950er Johr iren Hauptwohnsitz ka hèn, isch für kolporyrti 2 Millionè Schwizer Frankè an èn Schlaatemõr Grooßbuõ vokauft worrè, isch also sit 2011 in Schwizer Hand.

Vo Aafang dè 1980er Johre isch diè einzigartigi un kulturhistorisch hochbedütendi Hofbibliothek Donaueschingè schrittwys voüßeret worrè. Znägscht isch es zum Vokauf vo einzelnè, deilwys herussragendè Handschriftè koo. Während diè voblibnè Handschriftè un Musikaliè vom Land Badè-Württèbärg 1992 gschlossè erworbè worrè sin, isch diè übrigi Sammlig vo §994 bis 2002 in meerèrè Tranchè übber verschidni Auktionshüüser voschteigeret worrè, drunter diè einzigartigi Inkunabelsammlig un dè gschlossni Bschtand vo dè übber 11.000 Drück umfassendi Sammlig vom Neschtor vo dè Altgermanischtik, dèm in morganatischè Ehi mit dè verwitwetè Fürschtin Elisabeth vo Fürschtèbärg (1767–1822) verbundnè Freiherr Joseph vo Laßberg (1770–1865), nochdem Vohandligè mit èm Land Badè-Württèbärg übber èn gschlossnè Aakauf gschitteret sin un selligs nu èn Deil vo dè Inkunablè vorab erworbè hèt. 1999 isch d Musikalièsammlig vokauft, 2002 diè Sammlig mittelalterlichè Dafelgmälde, dorunter dè Wildèschteiner Altaar vom Meischter uss Meßkirch, selli sin hütt Beschtandeil vo dè Sammlig Würth un i dè Johanniterhallè z Schwòbisch Hall uusgschtellt, 2004 isch schlièßlich d Brauerei.gfolget.

Z Donaueschingè z besichtigè isch diè historischi "Naturkundesammlig" mit Fossiliè un Mineraliè, präboryrti Dyr un diè "Sammlig zu dè Gschichtè vom Huus Fürschtèbärg" sowiè "Moderni Kunscht", in èm eigens dozuè erbautè historischè Museumsgebäude nõch bim Schloss, wo d "Hofbibliotheek" dèm Publikum zu dè Öffnigszitè zuègänglich isch.

D Fürschtèbärger hèn zum Reichsgrafèschtand ghört. 1664 sin dè Hermann Egon us dè Linniè Fürschtèbärg-Heiligèbärg un sini geischtlichi Brüèder Franz Egon (Bischof vo Strooßburg) un Wilhelm Egon (Kardinal) vum Kaiser Leopold i dè Fürschtèschtand erhoben worrè.
Nochdem diè Linniè Fürschtèbärg-Heiligèbärg 1716 uusgschtorbè isch, sin diè Grafè Frobè Ferdinand zu Fürschtèbärg-Mößkirch un Joseph Wilhelm Ärnscht zu Fürschtèbärg-Stüèlingè durch dè Kaiser Karl VI. zu Reichsfürschtèen ernennt worrè.

D Grafschaft Fürschtèbärg-Heiligèbärg isch 1559 vo dè Grafschaft Fürschtèbärg-Baar abgschpaaltè worrè. Vo Fürschtèbärg-Heiligèbärg hèn sich 1617 abgschpaaltè vo dè Linniè Fürschtèbärg-Donaueschingè, welli abber scho 1698 zum mitlerwyl (1664) zum Fürschtètum erhobnè Fürschtèbärg-Heiligèbärg zruck kait isch. Diè gsamti Linniè isch 1716 a diè Fürschtè vo Fürschtèbärg-Fürschtèbärg zruck kait.



Als Standeshèrrè hèn diè sit 1806 mediatisyrtè Fürschtè zuè Fürschtèbärg gmäß èm Artikel XIV vo dè Dütschè Bundesaktè vo 1815 no zaalrychi Sonderrächt gnossè, welli zwar i dè Märzrevolution witgehend voloorè gangè sin, abber diè Aawartschaft uff èn Sitz i dè erschtè Kammer vo dè Badischè Ständevosammlig hèt bis 1918 bschtandè. 

Nochfolgend diè Lischtè vo dè Fürschtè zu Fürschtèbärg als badischi Standesherrè bis zum Untergang vo dè Monarchy 1918:

Noch èm Untergang vo dè Monarchy i dè Novèmberrevolution sin sämtlichi öffentlich-rechtlichi Adelsprivilegiè abgschafft worrè. Im privaträchtlichè Sinn beschtoht s "Huus Fürschtèbärg" abber bis hütt witer. Diè bisherigè Adelsbezeichnigè sin 1919 zu Beschtanddeil vom bürgerlichè Familliènnamè erklärt worrè. Im Fall vom Huus Fürschtèbärg träget sitdem alli Mitglyder dè bürgerlich-rechtliche Familliènnamè "Prinz" bzw. "Prinzessin zu Fürschtèbärg". Dè jewylige Chef vom Huus drettet abber i dè Öffentlichkeit witerhin mit èm historischè Primogeniturtitel "Fürscht" im Namè uff, wellè sit 1941 (mit èm Tod Max Egon II.) kein Bschtandteil vom bürgerlichè Namè mee isch. 

Fürscht Max Egon II. hèt no 1919 gmäß dè gsetzlichè Bschtimmungè als bürgerlichè Namè "Fürscht zu Fürschtèbärg" witervowendet. Ob dè Namè mit èm a dè Erschtgeburtstitel "Fürscht" erinnerndè Namensbeschtandteil denoch no für einzelni Nochfolger amtlich worrè isch odder ob dè Familliènamè "Prinz zu Fürschtèbärg" stets diè amtlichi Form vo dèm Namè bi allè Cheffè vo dèm Huus noch 1941 blibbè isch, blybt unklar.






</doc>
<doc id="45341" url="https://als.wikipedia.org/wiki?curid=45341" title="Hassan Rohani">
Hassan Rohani

Dr Hassan Rohani (; Geburtsnaame Hassan Feridon, Farsiحسن فریدون‎; * 13. Novämber 1948 z Sorkheh, Browinz Semnan, Iran) isch e iranische Politiker und e schiitische Mudschtahid (Rächtsgleerte) mit em religiööse Ditel "Hodschatoleslam". Er isch sit dr Wahl am 14. Juni 2013 dr designiert Bresidänt vo dr Islamische Republik Iran und lööst dr Mahmud Ahmadinedschad am 3. August 2013 ab.

1960 het dr Rohani si Usbildig in dr tradizionelle islamische Schuel z Ghom (Hawza) aagfange; 1969 isch er an d Teheraner Universidäät und 1972 het er si Studium vo de Rächtswüsseschafte abgschlosse. 

Sit 1992 isch er dr Läiter vom Zentrum für strategischi Forschige (CSR) im Iran.

Vo 1989 bis 2005 isch dr Rohani Mitgliid vom Nazionale Sicherhäitsroot gsi, sit 1991 vom Schlichdigsroot. 1998 isch er in Expärteroot gweelt worde, und wider 2006.

Dr Rohani isch dr stellverdrätend Bresidänt in der 4. und 5. Legislaturperiode vom iranische Parlamänt (Madschles) gsi. 2003 isch er under em Bresidänt Chatami zum Schefunderhändler vo de Gsprööch zwüsche dr EU-3 (Groossbritannie, Frankriich, Dütschland) und em Iran im Bezuug uf s iranische Atomprogramm ernennt worde und Uranaariicherig isch für e Zit gstoppt worde. Am 18. August 2005 het en dr nöi Bresidänt Mahmud Ahmadinedschad mit em Ali Laridschani ersetzt. Dr Rohani gältet as politisch in dr Nööchi vom Alī Akbar Hāschemī Rafsandschānī aagsiidlet.

Bi de Bresidäntschaftswaale 2013 het dr Rohani in dr erste Runde 18'613'329 Stimme überchoo, was ere Kwote vo 50,70 Brozänt entspricht und isch aso gweelt gsi.




</doc>
<doc id="45344" url="https://als.wikipedia.org/wiki?curid=45344" title="15. Januar">
15. Januar

Dr 15. Jänner isch dr 15. Dag vum Gregorianische Kalender, dodermit blybe no 350 (in Schaltjohr 351) Däg bis zum Änd vum Johr.





</doc>
<doc id="45345" url="https://als.wikipedia.org/wiki?curid=45345" title="16. Januar">
16. Januar

Dr 16. Jänner isch dr 16. Dag vum Gregorianische Kalender, dodermit blybe no 349 (in Schaltjohr 350) Däg bis zum Änd vum Johr.





</doc>
<doc id="45346" url="https://als.wikipedia.org/wiki?curid=45346" title="17. Januar">
17. Januar

Dr 17. Jänner isch dr 17. Dag vum Gregorianische Kalender, dodermit blybe no 348 (in Schaltjohr 349) Däg bis zum Änd vum Johr.





</doc>
<doc id="45348" url="https://als.wikipedia.org/wiki?curid=45348" title="Antonín Dvořák">
Antonín Dvořák

D Familie vom Dvorak isch musikalisch gsi. Si Vater het d Bratsche gspiilt und zwäi Unggle von em si Bruefsmusiker gsi. In dr Schuel vo Nelahozeves (Mühlhuuse) het em si Leerer, dr Joseph Spitz, Giigeunderricht gee. 1853 isch er uf Zlonice (Slonitz) zum Dütsch leereund het dört bim Kantor Anton Liehmann gleert Klavier und Orgle spiile.
Im Herbst 1856 isch er uf Česká Kamenice (Böömisch Kamnitz), vom Oktober 1857 isch er uf d Orgleschuel, und het im Orchester vom Cäcilieveräin Bratsche gspiilt. 

Vom Summer 1859 aa het dr Dvorak elf Joor lang as Bratschist im brivate Orchester vom Karl Komzák gspiilt. 1862 isch er im Prager Opereorchester Erste Bratschist worde.
1870 het er sini ersti Opere, "Alfred", gschriibe, wo aber zu sine Läbzite nie ufgfüert worde isch. Im Juli 1871 het er si Boste im Orchester ufgee zum mee Zit zum komponiere haa. D Opere "Der König und der Köhler" isch nid ufgfüert worde, wil si z schwirig zum singe gsi isch, bis er sä nöigschriibe het und si im Novämber 1874 erfolgriich ufgfüert worde isch.

Wo dr Johannes Brahms 1877 im Dvořák ghulfe het, sini "Klänge aus Mähren", e Sammlig vo Duett, z veröffentlige, isch dr Dvořák au über d Gränze uuse bekannt worde. Är und dr Brahms si s ganze Lääbe lang Fründ bliibe.

1884 isch dr Dvořák vo dr "Philharmonic Society" uf London iiglaade worde und het dört sis "Stabat Mater" dirigiert. Für Birmingham und Leeds het er d Oratorie "Die Geisterbraut" und "Die Heilige Ludmilla", s erste groosse Oratorium uf Tschechisch, gschriibe.
Zrugg dehäim het er sich z Vysoká bi Příbram niidergloo, und d Opere "Die Jakobiner" komponiert.
1889 isch er uf Moskau und Petersburg iiglaade worde, denn isch er wider z London gsi und denn zrugg uf Prag, won er dr Eeredokter vo dr Karlsuniversität überchoo het. Im Oktober 1890 isch er Brofässer am Prager Konservatorium worde.

1892 isch dr Dvořák Diräkter vom "National Conservatory of Music" z Nöi York worde und het Komposizioon underrichdet. Im Conservatory si Bresidäntin, d Jeannette Thurber, het welle, ass sich Amerika vom öiropäische Vorbild wurd lööse und sis äigene Kunstidiom wurd entwiggle, en Idee, wo dr Dvořák sich drfür begäisteret het. Er het Spirituals vo de schwarze Plantaaschearbäiter und Indianermelodie afo studiere, und e baar vo deene Theme het er in sinere Sinfonie Nr. 9 ("Aus der Neuen Welt") brucht; wil aber die amerikanischi Kultur au Wurzle in Öiropa het, chömme au Theme us öiropäische Volkslieder din vor.

Z Nöi York het dr au s Striichkwardett op. 96 gschriibe, wo mä vilmol as s "Amerikanische Striichkwardett" bezäichnet.
Im April 1895 isch er wider häim und het wider am Prager Konservatorium afo schaffe.

Im Joor 1896 het dr Dvořák ufghöört, absoluti Muusi z komponiere und het afo sinfonischi Dichdige schriibe. Er het dr "Wassermann", d "Mittagshexe", s "Goldene Spinnrad" und "Die Waldtaube" gschriibe, alli noch Ballade us dr Sammlig "Kytice" vom tschechische Dichder Karel Jaromír Erben und denn s "Heldenlied".
Er het non e baar Opere komponiert: 1898 d "Teufelskäthe" ("Čert a Káča"), 1900 "Rusalka", e Gschicht, wo dr "Kleinen Meerjungfrau" äänlig isch, und 1902/03 "Armida".

Am 1. Mai 1904 isch dr Antonín Dvořák am ene Hirnschlag gstorbe. Duusigi häi en uf sim letschte Wääg begläitet. Er isch uf em Eerefriidhoof vom Vyšehrad begraabe.













</doc>
<doc id="45351" url="https://als.wikipedia.org/wiki?curid=45351" title="Muggaseggel">
Muggaseggel

A Muggaseggel (au Muggaseggele odr Muggaseggl) isch s kloinscht schwäbisch Längemaß. Wemma gnau isch, isch es s Zeigungsglied von eme Muggamännle.

Schwoba nennet de Stuabaflieg med etwa 7 mm Körperlänge "Mugg". Der wisseschaftlich "Aedeagus" gnannte Körperteil had der Entomologe Dr. Hans-Peter Tschorsnig vom Stuagarter Naturkundemuseum vermesse. Nach seiner Ondasuchung koa die bislang recht vage Maßangabe "Muggaseggl" präzisiert werde auf en Durchschnittswert von 0,22 Millimetern.

Ma sott beachte, dass der Ausdrugg au im (nord)badische und fränggische gern gebraacht wird. Muiggaseggele isch dabei net nur a massoihoit. Wann oiner aussm Auslann nach Bade oder Wirteberg ziegt, dann sen die Roigschmäggte ofdd agsäuert, woil sie koi Dialeggt räda kenne. 
Jetz weellet die lait drudsäm zoige, das se dazughere. Deswech nemmet se Wärter wie de muggeseggel gern mit uff, woil dann a jeder wois, uuui - seller Roigschmäggte wais wie mer schwetzt mit di Lait. Die Brigande hend oine von de friheschte Jumelasche mit Halle in der DDR ghet, 1987 scho. Als die dann a Kochbuch gschriabe hend, isch a kloi Dialeggdlexiko in dem Biachle roikomme ons Muggeseggele naderlich mid. Omgherd had in der Siddeutsch Zaitung, der Thomas Lindner, Scheff vom Groz-Beckert in Albstadt, was a Großkopfeter au vom VDMA isch, gsait, das au im Gschäfft in Indien alle des Muggaseggele kenne. Nachdem die vor allem Glufa mache, alla rescht kloine Sache, isch wiechtig das älle au sorgfältig boi der Sach sin. 


</doc>
<doc id="45353" url="https://als.wikipedia.org/wiki?curid=45353" title="Marco Polo">
Marco Polo

Dr Marco Polo (* öbbe 1254 vermuetlig z Venedig; † 8. Januar 1324 z Venedig) isch e venezianische Händler gsi, wo mit sim Bricht über sini Räis uf China bekannt worde isch. Es het zwar immer wider äinzelni Gschichtswüsseschaftler gee, wo wäge falsche Aagoobe und andere Brobleem mit de Bricht draa zwiiflet häi, öb er si China-Räis wirklig gmacht häig, die mäiste Historiker glaube aber an d Historiziteet vo dr Räis.

Bevor d Polos uf Asie zu de Mongoole gräist si, häi scho dr Mönch Johannes de Plano Carpini im Ufdraag vom Babst Innozenz IV. und spööter au dr Wilhelm vo Rubruk im Ufdraag vom franzöösische Köönig Louis IX. e sone Räis gmacht und wo si zrugg gsi si, Bricht drüber verfasst.

Im Marco Polo si Vater Niccolò und si Unggle Maffeo (au Maffio oder Matteo) si bäidi Juwelehändler us Venedig gsi. 1260 si si zu dr Wolga ufbroche, zum Edelstäi go z verchaufe. si si uf Konstantinopel, vo dört uf Sudak (d Italiäner und d Byzantiner häi dr Stadt Soldaia gsäit) uf dr Krim, wo dr Marco dr Elteri, dr dritt vo de Polo Brüeder, e Büro ghaa het. Das isch öbbe dr gliich Wääg gsi, wo au dr Wilhelm vo Rubruk 1253 gnoo het. Denn si si ins Gebiet cho, wo die Goldigi Horde gherrscht het, und und häi öbbe e Joor lang in dr Nööchi vom Dschingis-Khan sim Änkel Berke Khan an dr Wolga gläbt. Wäge de Chrieg si si immer witer uf Oste gange über e Fluss Ural und über d Siidestrooss bis uf Buchara choo.

Wägen em Chrieg häi si nid zrugg chönne. Si si drei Joor lang dört bliibe und häi sich denn ere persische Gsandtschaft aagschlosse, wo uf em Wääg zum Groosskhan Kubilai gsi isch. Im Winter 1266 si si noch ere Räis vom ene Joor am Hoof vom Mongoleherrscher z Peking aachoo, wo denn Khanbaliq, bim Marco Polo "Kambaluk" ghäisse het. Dr Khan het si empfange und wo d Polos abgräist si, het er ene e sogenannts "Païza" in dr Form vom ene Golddääfeli, für dass si sicher dur s Gebiet vom Groosskhan häi chönne räise. Er het mit ene au d Bitt an Babst gschickt, ass er iim gsalbts Öl us em Jesusgraab z Jerusalem wurd schigge und hundert christligi Gleerti für dass die s Evangelium under sine Underdaane wurde verbräite. D Polo Brüeder si 1269 z Venedig aachoo

Dr Babst Clemens IV. isch grad gstorbe gsi und es het nid usgsee, wie wenn s bald e nöije Babst gääb (dr nöij Babst isch denn au erst im Septämber 1271 gweelt worde). D Polos häi nid welle warte und häi beschlosse, au ooni en Ufdraag oder e Botschaft vom Babst wider zum Groosskhan z goo und dorum si dr Niccolò und Maffeo Polo 1271 vor em Ändi vo dr Sedisvakanz wider ufbroche und häi dr siibzääjöörig Marco mitgnoo.

Si si über Akkon uf Jerusalem, zum Öl us dr Lampe vom Häilige Graab für e mongolisch Groosskhan go hoole, und denn zrugg uf Akkon. Dört het ene dr bäbstlig Legat e Brief für e Groosskhan mitgee, wo din erkläärt gsi isch, ass es zu deere Zit grad käi Babst gääb, wil dr alt gstorbe und e nöije nonig gweelt sig. D Polos si witergräist, aber wo si z Laias (Iskenderun/Alexandretta) an dr Küste vo Anatolie aachoo si, häi si vernoo, ass dr Legat z Akkon zum Babst Gregor X. gweelt worde sig. Denn isch non e Brief vom Gregor aachoo, won ene befoole het zrugg uf Akkon z choo. Dr Gregor isch denn immer no as Chrüzfaarer z Palestina gsi und het de Polos jetz noch sinere Waal offiziell as Babst chönne dr Ufdraag gee, zum Groosskhan z räise, dä zum Christedum z bekeere und e Bündnis gegen e Islam mit em abzschliesse. Zwäi italiänischi Mönch, dr Brueder "Nicolao vo Vicenza" und dr Brueder "Wilhelm vo Tripolis") hätte sölle mit ene goo. Das si zwar gleerti Theologe gsi, si si aber scho bald wider umkeert. D Polos si über Täbris, wo dr Marco mit sine Määrt beeidruckt het, uf Saweh, wo, noch em Marco Polo, die häilige drei Köönig begraabe sige. Denn si si in dr Oasestadt Yasd aachoo, wo iir Wasser über Qanat us de Bärg überchoo het. Dr Marco Polo verzellt über die Stadt, ass dört Siidestoff broduziert wurd, wo men em Jasdi, d. h. dä vo Yasd, säit, und wo d Chauflüt vo dr Stadt guet wurde draa verdiene.

Iire Wääg isch denn uf Kerman gange, wo si iiri Ross woorschiinlig gegen Kameel usduscht häi. Iiri neggste Stazione si Rajen gsi, e Stadt won e Hufe Iiiseschmiid gläbt häi, und Qamadin, wo mit Pfäffer und andere Gwürz us Indie ghandlet worde isch. Die Stedt si hüte zerstöört und dr Marco Polo schribt über sä, ass si dennzumol immer wider vo Tatare us Zentralasie verwüestet worde sige. D Stadt Hormus, s hütige Minab wo dr Haafe jetz ganz versandet isch, het uf e Marco Polo e starke Iidruck gmacht, denn si isch en Umschlaagsort für Gwürz, Eedelstäi, Perle, Sidestoff und Elfebäi gsi.

Vo dört us häi d Polos äigentlig per Schiff uf China welle faare, aber d Schiff im Haafe vo Hormus si in so schlächtem Zuestand gsi, ass si druf verzichdet häi. Eso isch dr Wääg seer vil lenger worde und dr Marco Polo isch 1273 bis vor d Ruine vo dr Stadt Balch choo, wo vo de Drubbe vom Dschingis Khan zerstöört worde sig. Dr Marco Polo schribt drüüber: „Es si doo herligi Baläst und brächtigi Marmorvillene gstande, aber hüte si s Ruine.“ Au in dr Stadt Taloqan häi si Halt gmacht – dr Marco Polo beschribt d Umgääbig vo dr Stadt as „seer schöön“. Bsundrigs die goldgääle Riisfälder, d Babbelealleä und d Bewässerigskanääl häi em gfalle. D Stadt Faisabad isch dennzumol für iiri blaugrüene Lapislazuli-Eedelstäi berüemt gsi, wo aagääblig die finste Lapislazuli uf dr Wält gsi sige.

Denn si si uf Eschkaschem und Qala-e Pandscha gange, 1274 über d Stadt Kaschgar, wo am Westrand vo dr Sandwüeste Taklamakan lit, uber d Südrute vo dr Siidestrooss, wo dört abbiegt, zur Oasestadt Nanhu. Dr Marco Polo verzelt vo Gäister dört, wo äim wo hindedrii isch, mit Stimme wurde rüefe, wo gliich wie d Stimme vo sine Gfäärte sige, und iin eso wurde furtlocke. Und es sig nit sälte, ass mä dänki, mä chönn verschidnigi Muusiginstrumänt ghööre, bsundrigs Drummle. Hüte nimmt mä aa, ass d Ursach für sonigi Düschige dr Sand sig, wo dur d Düne wäit, oder dr Wind, wo über d Wüesti pfift.

D Stadt Shazhou, hüte Dunhuang, isch denn zumol e bedütende Chnotepunggt vo Handelsstroosse gsi. Dört si under anderem au die bäide Rute vo dr Siidestrooss, wo im Süüde und im Norde um d Wüeste Taklamakan umegange si, wider zämmedrofe. Dr Marco Polo isch jetz uf chinesischem Boode gsi und verzelt in sim Bricht, wien er in deere bedütende Oasestadt zum erste Mol e Hufe Chinese gsee het. D Stadt isch zu sällere Zit äins vo de grösste buddhistische Zentrum vo China gsi. Die Räisende si denn über Anxi, Yumen und Zhangye 1275 uf Schangdu (Schang-tu) choo, wo si aane häi welle. Dört het dr Marco Polo dr Kublai Khan in sinere Summerresidänz droffe. Dr Kublai Khan isch dr Änggel vom Dschingis Khan gsi und zu sällere Zit dr Groosskhan vo de Mongole und Kaiser vo China, und si Riich isch vo China bis in s Gebiet vom hütige Irak und im Nordweste bis uf Russland gange. Die drei Handelsräisende häi dört bis 1291 under sim Schutz gläbt.

Dr jung Öiropäer het im Groosskhan gfalle und er het en zu sim Prefekt ernennt. In dere Rolle isch dr Marco Polo meereri Joor lang überall in China umegräist. Über d Stedt Daidu und Chang'an (hüte: Xi'an) isch er in d Stadt Dali choo, wo d Lüt denn wie au hüte no raus Söifläisch mit Chnoblauch und Sojasoosse ässe, und im Marco Polo isch das zimlig „barbarisch“ vorchoo. Über d Stadt Kunming isch er witer uf Yangzhou, wo d Regierig vo dr Region gsi isch. Es het dört e Hufe Handwärker ghaa, wo Harnisch für d Armee vom Khan gmacht häi. Dr Marco Polo verzelt au, wien er in sinere Lieblingsstadt Quinsai, em hütige Hangzhou, aachoo isch. Er schwärmt vo brächtige Baläst und öffentlige Warmbeeder und vom Haafe, wo Schiff us ganz Asie gankeret und Gwürz, Perle und Eedelstäi usglaade häi. Spööter im Bricht erwäänt er zum erste Mol Japan under em Naame Cipangu.

Wos het afo usgsee, wie wenn unruejigi Zite wurde usbräche, häi d Polos zrugg uf Venedig welle. Dr Groosskhan het sä aber nit welle lo goo, wil si für iin wärtvolli Arbet gläistet häi. Zu sällere Zit si drei persischi Diplomate mit iirem Gfolg am Hoof vom Kubilai Khan erschiine und häi en drum bittet, iine e Brut für e Khan vom persische Il-Khanat z gee. Dr Herrscher vo de Mongole het e sibzääjöörigi Brinzässin uuseglääse. Wil aber dr Wääg über Land z gföörlig gsi isch, häi d Venezier d Gläägehäit am Schopf griffe und im Groosskhan vorgschlaage, ass si d Brinzässin zämme mit de Diplomate uf em Seewääg sicher wurde uf Persie bringe. Wil er käi besseri Waal ghaa het, het dr Kublai Khan das Aagebot aagnoo und so häi d Polos doch no döfe häimgoo.

1291 häi sich d Italiäner im Haafe vo Quanzhou, ere kosmopolitische Stadt mit Niiderlassige vo alle wichdige Religione, iigschifft. Si si mit 14 Dschunke ufbroche und im Ganze 600 Passaschier, vo dene häi am Ändi nume 17 überläbt. Si häi Zwüschestazione in Sumatra und Ceylon (hüte Sri Lanka) gmacht und dr Marco Polo het d Kulture dört beschriibe. Noch 18 Möönet si si im persischen Haafe Hormus aachoo. Si si witergräist zum Kaiserriich Trapezunt am Schwarze Meer und dört häi Beamti öbbe 500 Kilogramm Roosiide konfisziert, wo d Polos häi welle häimbringe.

1295 si si ändlig z Venedig aachoo und am Aafang häige si iiri Verwandte nit kennt. Noch em Bricht häige si denn d Süüm vo iire Chläider ufgschnitte und d Eedelstäi uusegnoo, wo si dört versteckt häi, und mä häig sich blötzlig wider an sä erinneret.

Mä wäiss nid vil vo däm, wo dr Marco Polo denn gmacht het. Er het drei Döchder ghaa, zwäi Prozäss wäge Chliinigkäite gfüert und im Stadtdäil Cannaregio e chliises Huus in dr Nööchi vom "corte del Milion" kauft. E Zitgnoss, dr Jacopo d'Aqui, wo as Erste über en gschriibe het, verzelt, ass d Lüt im Marco Polo eso gsäit häi, wil er die ganz Zit vo de Millione vom groosse Khan und vo sim äigene Riichdum gschwätzt het

Noch em Chronist und Biograaf Giovan Battista Ramusio isch dr Marco Polo e Zitli spööter Flottekommandant im ene Seechrieg worde, wo d Republik Venedig joorelang gege iire Erzrival Genua gfüert het. In dr Seeschlacht bi Curzola 1298 het er e venezianischi Galeere kommandiert und isch in genuesischi Gfangeschaft gfalle und bis zum Mai 1299 iigsperrt bliibe. Es wird verzelt, ass in deere Zit dr Rustichello da Pisa, wo mit em im genuesische Gfängnis ghockt isch und as Autor vo Ritterromään bekannt gsi isch, iin überreedet häig, e Bricht über si Räis in Färne Oste z verfasse. Was uusechoo isch, isch as "Le divisament dou monde" („D Ufdäilig vo dr Wält“), französisch under em Ditel "Le Livre des merveilles du monde" („S Buech vo de Wunder vo dr Wält“) in d Litratuurgschicht iigange. 

Dr „Marco Polo“ isch in de zwäi Joorhundert druf seer vil glääse worde, denn es si 150 Handschrifte erhalte, drunder au vo Übersetzige in anderi Sprooche, z. B. ins Toskanische as "Libro delle meravigilie del mondo", spööter under em Ditel "Il Milione", oder ins Venezianische. Am witiste verbräitet isch die latiinischi Übersetzig vom Dominikaner Francesco Pipino da Bologna gsi, vo dere eläi si mee as 50 Handschrifte erhalte. Au Gleerti vo alle Sorte häi sich für s Buech intressiert, vor allem Geograafe, wo im Polo sini Aagoobe über Distanze, wo usgseen wie wenn sie seer genau weere, für iiri Charte übernoo häi. No dr Christoph Kolumbus het die Aagoobe brucht, zum Usrächne wie lang e Räis über s Meer zu "las Indias" wurd si, won er drmit d Stadt "Quinsay" gmäint het, s hütige Hangzhou uf em chinesische Festland. Er het aber z optimistisch grächnet. Dr Kolumbus het e Abschrift vom Bricht "Il Milione" ghaa, won er e Hufe äigeni Notize din gschriibe het. Die isch hüte im ene Museum z Sevilla.

Dr Marco Polo isch schweer chrank worde und het churz vor sim Dood am Aafang vom Januar 1324 si Testamänt gschriibe, wo erhalte bliibe isch. Vo däm wäiss mä, ass er bald nochdäm er freigloo worde isch im Joor 1299 und us Genua zrugg uf Venedig isch, d Donat Badoer, e Dochder vom Kaufmaa Vidal Badoer, ghürootet het und spööter Vater vo drei Döchder worde isch, wo Fantina, Bellela und Moreta ghäisse häi. Zwäi von ene si im Joor 1324 scho verhürootet gsi. Im Testamänt het dr Polo e Daafele us Gold hinderloo und si mongolisch Sklaav Piedro Tartarino freigloo.

Im Marco Polo sis Huus isch öbbe an dr Chrüzig vom Rio di San Giovanni Crisòstomo und vom Rio di San Lio gstande, vermuetlig am "Corte seconda del Milion 5845-5847" oder dört, wo jetz s Teatro Malibran isch. Es isch 1596 abebrennt.

Vo sim Vater Niccolò Polo isch nume bekannt, ass er um 1300 gstorbe isch, und vo sim Unggle Maffeo kennt mä nume e Testamänt us em Joor 1310, wo beläit, ass im dr Groosskhan uf iirer erste Räis drei Golddaafele gschänggt het.

1324 isch dr Marco Polo gstorbe. Wil e Hufe Lüt scho denn glaubt häi, ass sini Gschichte nid woor sige, häi en d Briester, sini Fründ und Verwandte ufgforderet, sine Liegegschichte abzschwööre für s Häil vo sinere Seel. Dr Chronist Jacopo d'Aqui verzelt witer, ass dr Marco Polo gsäit häig: „I ha nit emol d Helfti verzelt vo däm, won i gsee ha!“

Aagääblig sig dr Marco Polo in dr Benediktinerchille vo San Lorenzo z Venedig begraabe worde, wo au s Graab vo sim Vater gsi isch. Die Greeber siige bim Umbau vo dr Chille vo 1580 bis 1616 verlore gange. Noch andere Aagoobe isch er in dr Chille "San Sebastiano" begrabe, wo hüt nüme existiert.

Dr Mondkraater Marco Polo isch noch iim benennt worde.

Über e Marco Polo sälber isch nume wenig überliiferet, aber immerhii git s öbbe 150 Handschrifte vo si Räisebricht. Dr Schott Henry Yule (1820-1880) het scho 78 Manuskript kennt. Vo deene si 41 uf Latiinisch, 21 uf Italiänisch, zää uf Franzöösisch und vier uf Dütsch verfasst. E Hufe Forscher näme aa, ass dr Polo sini Erlääbniss nit äigehändig im Gfängnis ufgschriibe het, sondern höggstens Notize ghaa het, won er em Rustichello da Pisa diktiert het. Die vergliichende Forschige si zum Ergääbnis choo, ass ä Manuskript uf Altfranzöösisch e seer groossi Nööchi zur Urfassig müess haa. Das isch s Manuskript, wo die Geografischi Gsellschaft z Bariis im Joor 1824 veröffentligt het und wo sit denn dr „Geografischi Teggst“ häisst. Vo bsundrigem Inträssi für d Forscher si in dere Hiisicht au e franko-italiänische Teggst und s latiinische „Zelada-Manuskript“, wo mä vo bäide dänggt, ass si au ganz nooch zur Urfassig stöön. Weles vo denen drei früeje Manuskript am allernöggste zur Originalfassig isch, do drüber isch mä sich aber nid äinig.

D Barbara Wehr, Brofässere für franzöösischi und italiänischi Sproochwüsseschaft an dr Johannes Gutenberg-Universität Mainz mäint, ass mä möögligerwiis d Uffassig wo hützudaags gängig isch und wo säit, ass dr Marco Polo si Räisebricht em Rustichello da Pisa diktiert häig und ass d Sprooch vom Urteggst Altfranzöösisch sig, müess korrigiere. Si dänggt, ass es in dr latiinische Fassig vom Francesco Pipino da Bologna käini Spuure vo dr franzöösische Wersioon vom Rustichello da Pisa het und dass es doorum en Urteggst müess gee, wo dr Marco Polo sälber uf Altvenezianisch gschriibe het und wo dr Rustichello da Pisa nochhäär gänderet het.

Öb dr Marco Polo wirklig z China gsi isch, das frooge sich d Forscher und d Wüsseschaftler sit Joorhunderte, denn es git nume indiräkti Bewiis drfür. Är sälber wird dört niene mit Naame erwäänt, aber das chunnt villicht drvoo, ass si mongolische bzw. chinesische Naame umbekannt isch. Eso, wie dr Marco Polo sini äigeni Bedütig daarstellt, daas halte mänggi Historiker in äinzelne Aspäkt für überdriibe.

Dr John W. Haeger stellt nume in Froog, öb dr Marco Polo in Südchina gsi isch und haltet s durchus für mööglig, ass er dr Kublai Khan droffe het. D Frances Wood, e Historikere und Kuratorin vo de Chinesische Sammlige in dr British Library, dänggt, ass dr Marco Polo in sim Räisebricht nume verzelt häig, was er im Oriänt vo andere Lüt ghöört häig, wo z China gsi sige, är sälber sig aber nid bis uf China choo. Mit dere These het si d Diskussion wider zum Laufe brocht. As Gund drfür, wiso si das dänkt, git d Wood aa, ass in de Beschriibige wääsentligi und bemerkenswärti Bsunderhäite vo dr chinesische Kultur nit erwäänt wärde. D Fachwält het do drüber zwar diskutiert, es isch aber vo de mäiste nit aagnoo worde.

Drotz iirer Kritik stellt d Frances Wood am Schluss vo iirem Buech usdrücklig klaar, ass es im Marco Polo sim Bricht z verdanke sig, ass sich dr Vercheer zwüsche West und Ost eso lääbhaft het afo entwiggle, und das hängi nid drevo ab, öb er woor sig.

Zum Bischbil findet d Wood d Daatsach merkwürdig, ass dr Marco Polo die Chinesischi Muure nit erwäänt. Das het scho 1667 dr Athanasius Kircher komisch gfunde. Au dr anonüümi Herusgääber vom Thomas Astley sinere "New general collection of voyages and travels". het das 1747 gmerkt. In dr Polo-Forschig git mä däm Argumänt käi grossi Bedütig, wil noch em Ergääbnis vo de Forschige vom Arthur Waldron die Groossi Muure erst Joorhundert spööter wäärend dr Ming-Dünastii usbaut worde isch und si die hütigi Gröössi überchoo het, wäärend die eltere Befestigungsaalaage, wo scho zur Zit vom Polo vorhande gsi si, sogaar in dr mongolische und chinesische Überliiferig vo dere Zit no käi bsundrigs wichdigi Rolle gspiilt häi.

Vom Marco Polo sim Bricht über d Räis häim as Begläiter von ere mongolische Brinzässin, wo d Brut vom Khan vom persische Il-Khanat gsi isch, dänggt d Wood ass er us eme Teggst übernoo word isch, wo immer no umbekannt isch. Dr chinesisch Historiker Yang Zhi Jiu hingege het e Kwelle gfunde und beschriibe, und die isch seer äänlig zum Bricht vom Marco Polo, erwäänt die drei Italiäner aber nid. Es handlet sich um en intärni Aawiisig vom Kublai Khan, wo in dr Yongle Dadian erwäänt wird, dr grösste chinesische Enzyklopedii us em Middelalter, wo erst am Aafang vom 15. Joorhundert fertig worde isch. In dere Aawiisig chömme au d Nääme vo de drei Abgsandte vom persische Khan vor, wo mit dr Brinzässin gräist si.

In en andere Kwelle isch e churze Hiiwiis uf d Räis häim vo de Polos, aber ooni dass si sälber erwäänt wärde: Dr persisch Historiker Raschīd ad-Dīn verzelt in sim Wärk Dschami' at-tawarich („D Universalgschicht“), won er am Aafang vom 14. Joorhundert fertig gschriibe het, churz über d Gsandtschaft wie si in Abhar in dr Nööchi vo Qazvin im Iran aachoo isch und erwäänt au dr Naame vom äinzige Gsandte, wo d Räis überläbt het.

Bäidi Kwelle si erst in dr Zit noch em Ufenthalt vom Marco Polo z China entstande. Er het sä also nid chönne kenne, won er sis Buech verfasst het, und si understütze im Polo si Bricht über die persische Gsandte und iir Schicksal. Dr Yang gseet das as Bewiis drfüür, ass dr Marco Polo im Riich vo dr Middi gsi isch. Er dänggt ass dr Grund wiso die Räisende nit erwäänt wärde sig, wil si für d Verfasser vo de Kwelle käi Bedütig ghaa häi.

Dr John H. Pryor vo dr Uniwersidäät Sydney gseet non e anders Argumänt für d Glaubwürdigkäit vom Polo: d Aagoobe über d Ort, wo si uf dr Räis zrugg vorbii choo si, entspräche dr Rute, won e Seegelschiff wäge de Windzükle vom Monsun muess nää. Dr Marco Polo sälber het vo deene Windzüklen und Windzirkulazioone im Südchinesische Meer, im Golf vo Bengale und im Indische Ozean nüt gwüsst und erwäänt si au niene in sim Buech. Dr Pryor dänggt dorum, ass er si au nid vo irgend nöime het chönne übernee und dass mä erst hützudags cha wüsse, ass er wäge de Windverheltniss genau dört Zwüschestazioone het müesse mache. 

Dr Hans Ulrich Vogel vo dr Uniwersidäät Tübinge argumentiert, ass der Marco Polo s chinesische Salzmonopol, d Stüüriinaame, wo druf ufbaut gsi si, und s Babbiirgäldsüsteem vo dr Yuan-Dünastii so genau beschribt, dass er s nid us ere nid chinesische Kwelle het chönne übernee. Dr Marco Polo het also vilmee müesse wüsse, as e gwöönlige Turist in ere churze Zit im Land chönnt begriffe. Er het also joorelang müesse in Kontakt mit dr Regierig vo China gsi si. Es sig seer unwoorschinlig, ass sini Beschriibig vo Kwelle chönn stamme, wo s scho gee het.





</doc>
<doc id="45354" url="https://als.wikipedia.org/wiki?curid=45354" title="18. Januar">
18. Januar

Dr 18. Jänner isch dr 18. Dag vum Gregorianische Kalender, dodermit blybe no 347 (in Schaltjohr 348) Däg bis zum Änd vum Johr.





</doc>
<doc id="45355" url="https://als.wikipedia.org/wiki?curid=45355" title="19. Januar">
19. Januar

Dr 19. Jänner isch dr 19. Dag vum Gregorianische Kalender, dodermit blybe no 346 (in Schaltjohr 347) Däg bis zum Änd vum Johr.





</doc>
<doc id="45356" url="https://als.wikipedia.org/wiki?curid=45356" title="20. Januar">
20. Januar

Dr 20. Jänner isch dr 20. Dag vum Gregorianische Kalender, dodermit blybe no 345 (in Schaltjohr 346) Däg bis zum Änd vum Johr.





</doc>
<doc id="45357" url="https://als.wikipedia.org/wiki?curid=45357" title="Mongolen">
Mongolen

Mit em Begriff Mongole (altmongolisch: "Mongɣul"; /"Mongol") bezäichnet mä verschiideni ethnischi Grubbierige. Im ängere Sinn si d Mongole Völkergrubbe, wo vo de zentralasiatische mongolische Stämm im 13. Joorhundert abstamme. Im witere Sinn chönne au Völker wie d Dongxiang und anderi drzuezelt wärde.

Dr Naame „Mongɣol“ isch zerst für meereri chliineri Volkstämm uf em Gebiet vo dr hütige Mongolei – im Gebiet vom Onon – brucht worde; under em Dschingis Khan im 13. Joorhundert isch s d Bezäichnig für alli monglolische Volksstämm under em Groosskhan worde.

Die mäiste Lüt vo mongolischer Abstammig läbe hüte in dr Volksrepublik China (Inneri Mongolei) – was au e Hufe Lüt wo in dr Mongolei laabe, nid wüsse. Denn chömme d Mongolei, Russland und non e baar anderi zentralasiatischi Staate.
Mä cha die verschiidene mongolische Grubbe dr Sprooch nooch z. B. grob in West- und Ostmongole iidäile. Zu de Westmongole ghööre z. B. d Kalmücke (v. a. z Russland) und d Oirate (Ööld, Torghut, Khoshut, Bayaad usw., v. a. im Weste vo dr Mongolei und in dr VR China), zu de Ostmongole z. B. d Burjate (v. a. z Russland), Chalcha (v. a. in dr Mongolei) und d Tümed, Chahar, Ordos usw. (v. a. in dr Innere Mongolei).

D Kalmücke lääbe as äinzigs mongolischs Volk in ere autonome Region in Öiropa. Anderi Völker, wo wit verströit si und mongolischi Sprooche schwätze wie z. B. d Bonan, Dongxiang, Monguor und Daur in dr Volksrepublik China, wärde nid zu de Mongole im ängere Sinn zelt. Au d Sprooch vo de Moghol in Afghanistan isch e mongolischi Sprooch.

D Bevölkerig vo dr Mongolei bestoot zu 85 % us Mongole, das si öbbe 2,4 Millione Lüt (Stand 2007).

Bim Zensus im Joor 2010 het mä z China 5'981'840 Mongole zelt. Im Joor 2000 si si eso uf die Autonome Gebiet und Browinze verdäilt gsi:

Näben em Autonome Gebiet Inneri Mongolei uf dr Browinzeebeni git es z China no anderi mongolischi autonomi Verwaltigsgliidrige. Uf dr Bezirkseebeni:


Uf dr Kräiseeben si s:


Usserdäm git s no anderi Völker, wo mongolischi Sprooche schwätze, und zwar d Daur, Tu, Dongxiang, Bonan und e Däil vo de Yugur. Si ghööre offiziell aber nit zur Nazionalidäät vo de Mongole, sondern si as äigeständigi Nazionalidääte anerkennt.



</doc>
<doc id="45360" url="https://als.wikipedia.org/wiki?curid=45360" title="21. Januar">
21. Januar

Dr 21. Jänner isch dr 21. Dag vum Gregorianische Kalender, dodermit blybe no 344 (in Schaltjohr 345) Däg bis zum Änd vum Johr.





</doc>
<doc id="45361" url="https://als.wikipedia.org/wiki?curid=45361" title="1324">
1324














</doc>
<doc id="45362" url="https://als.wikipedia.org/wiki?curid=45362" title="Kürzell">
Kürzell

Kirrzl (dt. Kürzell, vun Kirch-Zell) isch e Dorf im owere Riäd (Ortenau), wu anne 1972 in d'Gmain Missene iigmainded wore-n-isch. Kirrzl het ebbene 1450 Iihwohner un g'hert zuem Ortenaugrais in Baade-Wirddebäärg. D'Undiz, e Bach wu üs de Gegend vun Kibbennä kummt, fliäßt im Oschde am Dorfrand vabei. Hizedags kummt hinder de Undiz no d'Audobahn, un dann kummt de Lohrer Flugblaz. 

Kirrzl isch vermuedlig schunn um's Johr 900 rum vum Klooschder Schuddere üs grinded wore. D' Mench hän schiints e z'eerscht e Zell (vum ladeinische "cella") un e Kirich baut (doher kummt de Namme), schpäter hän sich noo au Büüre do angsiedlt. Noch de Iwerliiferung isch säll Klooschder im Johr 603 grinded wore, anemme Ort wu's schun e remische Villa ghet het. In der karolingisch Zitt isch-es e richs Klooschder gsin, im Middelalder het Schuddere sogar Schdadräächt ghet. D'eldescht Urkund wu Kirrzl drin erwähnt wurd isch awer erscht üsm Johr 1136.

S'Wabbe vun Kirrzl zeigd uff me silbrige Grund dr heilig Lorenz vun Rom, wu in sinnere rächt Hand e schwarzer Rooschd hebt un in de Linge e gold'es Schild midd-ere rode Pfluegschar vor sich hewwe dued.

S' Kirrzler Roothüüs isch am End vum 19. Johrhundert im Renaissanceschtiil baud wore. 

Sitt 1962 gitts z'Kirrzl zwei Kiriche. D'kadolisch Kirch isch vorhär e Simuldankirich gsin, wu oi vun de evangelisch Gmein gnutzt wore-n isch. Si isch im heilige Lorenz vun Rom g'weiht. Sie isch e zimmlig scheener klassizistischer Boi üsm 19. Johrhundert, wu anne 1829 bis 1830 vum Hans Voß im Schtil vum Friedrich Weinbrenner boid wore-n isch. D'Origel vun de kadolisch Kirch isch 1887 als op.36 vun Wilhelm Schwarz & Sohn boid un 1969 vun de selb Firma umboid wore. 

D'evangelisch Kirch heißt Uferschtehungskirch, isch am Anfang vunn de 1960er Johr boid, un am 8. Juli 1962 vum Pfarra Karl-Friedrich Bender iihgweiht wore.

S'Klooschder Schuddere het z'Kirrzl als vili Landgiäder b'sesse, wu als Lehe vergänn wore sin un im Klooschder jährlig hänn Abgawe zahle miän. Kirrzl isch bekannt gsinn fir sinni Rosszuucht. D'meischdi Büüreheef sin Familiebedrieb gsin, wu alles anboid und uffzooge wore-n-isch, was mr zuem Läwe brücht het: Obscht, Gmiäs, Herdepfl, Ruewe, Gedreide, Graas und Hei, Haase, Hiäner, Soie un Kiä. Üsm Obscht het mer Epflsaft, Schläckli, Moscht un Obschler gmacht, üsm Gedreide Brot un Kueche, üs de Milich Butter un Kääs, üs de Soie Wirscht un Schpäk. Friäja isch z'Kirrzl au vil Düwagg anboid wore, üs dere Zitt sieht mr noch villi Düwaggschepf, wo mr als d'griäni Bletter zuem driggle uffg'häng het. Hizedags wurd vill Welschkorn un Gerschd anbaut, im ganze Dorf gitts numme noch ebbene zwanzig Familie, wu noch haubtberueflig büüre diän. Düwagg wurd keiner meh anboid, un Kiäh het z'Kirrzl oi niemäd's meh.

Z'Kirrzl het's als vili Zigarefabrigge g'het. Am Anfang vum 20. Johrhundert hänn ebbene 250 Litt in denne Fabrigge g'schafft. Eini vun denne Fabrigge kann mer noch näwm Roodhüüs schtehn sähn. S'were awer keini meh Zigarre g'macht. Hit sind d'gröschdi Induschdriebedrib z'Kirrzl d'Wescherei vun de MEWA un d'Zimmerei vum Alexander Jägle.

D'näägschdi Noochbarderfer vun Kirrzl sin: 

Dr Dialäkt vun Kirrzl ghert zum Owerrhinalemannisch, wu e regionali Variante vum Niideralemannische isch. Kirrzl leid nerdlig vun de "k/ch- Liniä", s'heißt also nit Chopf, Chilche, starch, mälche, usw., nai, mer sait "Kopf, Kirch, stark, mälke". Kirrzl zehld zue dem begränzte Gebiit in dr Briisgaüer Rhiinebini un in dr südlige Ortenaü, wu diä typisch elsässische ü, aü un oi uff d'badisch Sitt drunge sin: Hüüs, Müüs, Fraü, Baüm, Soi (= Haus, Frau, Baum, Sau). Text zuem alemannische Dialäkt vu Kirrzl gits bi Heilig (1900).





</doc>
<doc id="45366" url="https://als.wikipedia.org/wiki?curid=45366" title="Johannes de Plano Carpini">
Johannes de Plano Carpini

Dr Johannes de Plano Carpini (au Giovanni Piano Carpini oder Giovanni da Pian del Carpini; * um 1185 z Fian dei Carpini, hüte Magione, bi Perugia in Umbrie; † 1. August 1252 z Bar, Montenegro) isch en italiänische Franziskaner gsi, wo vor allem dur si Räis in d Mongolei bekannt worde isch.

Dr Johannes isch e Schüeler vom Franz von Assisi gsi und het in de 1220ern as Missionäär z Dütschland gschafft und dört au dr Franziskanerorde organisiert. Er het meereri Chlöster im Rhiiland und in Saggse gründet. 1222 isch er uf Tunis go missioniere und 1225 uf die Iberischi Halbinsle. Vo 1228 aa het er die franziskanische Ordensbrowinze Teutonia und Saxonia gläitet, und isch immer witer gege Oste go missioniere.

1245 het dr Babst Innozenz IV. dr Johannes in d Ukraine gschiggt, wo denn vo de Mongole bsetzt gsi isch und denn het er no zum mongolische Groosskhan sölle go und brobiere z verhindere, ass d Mongole no witer in Öiropa wurde iidringe. Dr Innozenz IV. het au ghofft, ass d Mongole e Bündnis gegen e Islam wurd iigoo und so d Chrüzfaarerstaate sicherer wurde si.

An dr Ostere 1245 isch dr Johannes vo Lyon us dur Bööme und s hütige Schlesie uf Kiew am Dnepr, wo vo de Mongole bsetzt gsi isch, und vo dört zum Don, denn zur Wolga, dur s nöi-entstandene Mongoleriich vo dr Goldige Horde zum Fluss Ural, über d Siidestrooss zu de Dsungarische Seä und vo dört witer bis in s Zentrum vom Mongoleriich. Bim Fluss Orchon isch er uf s Inthronisazionslaager vo de Mongole gstoosse, wo denn grad dra gsi si noch em Dood vom Groosskhan e nöije Herrscher z ernenne. Im August 1246 isch dr Johannes bi dr Inthronisazioon vom nöije Khan Göjük drbii gsi. Vier Mönet spööter het er bim Gojük in däm sim Jurtelaager en Audiänz überchoo. 

Bis uf Karakorum isch er nit cho, er het aber drvo ghöört und verzelt, ass d Mongole ""käini Siidlige und käini Stedt"" häige, ""usser ere äinzige, wo von ere verzelt wird, ass si zimlig bedütend sig und Karakorum häissi."" Äär sälber häig d Stadt nid gsee, sig aber bis uf e halbi Daagesräis in iiri Nööchi choo.

Öb er bi dr Audiänz im Groosskhan dr Brief vom Babst gee het, wo dä din vo dr Mongole verlangt nüme gege d Christe voorzgoo, wäss mä nid. Noch dr mongolische Dradizion het dr Khan dänggt, ass d Christe cho sige zum sich z ubderwärfe. ER het dorum d Abordnig mit eme Brief zruggschiggt, won er din dr Babst und die andere Köönig ufgforderet het, sofort zu iim z choo zum sich persönlig cho underwärfe.

D Mission vom Johannes isch also e Misserfolg gsi, aber dank sim Räisebricht "„Ystoria Mongolorum quos nos Tartaros appellamus“", wo din zum erste Mol d Kultur und Gbrüüch vo de Mongole beschriibe si, isch d Mission aber wenigstens en Erfolg für d Wüsseschaft worde.

Uf dr Räis zrugg het dr Johannes in 106 Dääg öbbe 4800 Kilometer zrugggläit. An Allerhäilige 1247 isch er z Lyon achoo, und isch im Babst go verzelle, was em bassiert isch. Öb er em Babst dr Brief vom Groosskhan wirklig gee het, wäiss mä bis hüte nid.

Dr Johannes de Plano Carpini 1248 isch zum Erzbischof vo Bar im hütige Montenegro ernennt worde. Dr serbisch Köönig Stefan Uroš I. het en drbii understützt, sich gege d Asprüch vom Metropolit us Dubrovnik durezsetze. Dr Carpini isch öbbe 65 gsi, won er am 1. August 1252 gstorbe isch.

In de Wärk vom Johannes de Plano Carpini het s wärtvolli Informazioone über die alti Ukraine und bsundrigs e Beschriibig vom zitgenössische Kiew.






</doc>
<doc id="45367" url="https://als.wikipedia.org/wiki?curid=45367" title="22. Januar">
22. Januar

Dr 22. Jänner isch dr 22. Dag vum Gregorianische Kalender, dodermit blybe no 343 (in Schaltjohr 344) Däg bis zum Änd vum Johr.





</doc>
<doc id="45368" url="https://als.wikipedia.org/wiki?curid=45368" title="23. Januar">
23. Januar

Dr 23. Jänner isch dr 23. Dag vum Gregorianische Kalender, dodermit blybe no 342 (in Schaltjohr 343) Däg bis zum Änd vum Johr.





</doc>
<doc id="45370" url="https://als.wikipedia.org/wiki?curid=45370" title="24. Januar">
24. Januar

Dr 24. Jänner isch dr 24. Dag vum Gregorianische Kalender, dodermit blybe no 341 (in Schaltjohr 342) Däg bis zum Änd vum Johr.





</doc>
<doc id="45371" url="https://als.wikipedia.org/wiki?curid=45371" title="Ludwig IX. (Frankreich)">
Ludwig IX. (Frankreich)

Dr Louis IX. vo Frankriich (* 25. April 1214 z Poissy, vermuetlig uf dr Burg Poissy; † 25. August 1270 z Karthago), isch vo 1226 bis 1270 Köönig vo Frankriich us dr Dünastii vo de Kapetinger gsi. Mä säit em mänggisch au dr Ludwig dr Häilig, oder uf Franzöösisch Saint Louis. Für die arabisch-muslimischi Chroniste isch er äifach "Raydāfrans" gsi.

Dr Louis zelt zu de bedütende öiropäische Monarche im Middelalter. An sini Herschaft erinneret mä sich z Frankriich as e goldigs Zitalter ("le siècle d’or de St. Louis"), wo s Land uf eme wirtschaftlige und politische Höhepunggt gsi isch. Er isch dr Aafüerer vo zwäi Chrüzzüüg gsi und noch em Dood vom Kaiser Friedrich II. vo Hohestaufe het men en under de öiropäische Herrscher as "primus inter pares" aagluegt, wo moralisch so integer gsi isch, ass er dr Schiidsrichter in iire Händel worde isch.

Dr Louis isch seer fromm gsi ("amour de Dieu"), und alles won er gmacht het, isch us dr Sicht vom christlige Glaube choo. In middelalterlige Köönigsliste het dr Louis au dr Übernaame „Prud'homme“, was druf aaspiilt, wien er sis Lääbe gläbt het, uf dr Basis vo dr "prud’homie", was e Mischig us Määssigung, Vernumft, Dapferkäit und ritterliger Höfligkäit gsi isch. Sini Zitgenosse hä em mänggisch aber au as „Mönchsköönig“ bezäichnet, und scho zu Läbzite het er dr Ruef vom ene Häilige gha, und die katholisch Chille het en denn 1297 au hälig gsproche. Sithäär gältrt dr Louis as dr Idealtüpus vom ene christlige Herrscher. Si Gedänkdaag isch an sim Doodesdaag, am 25. August.
As religiööse Fanatiker het dr Louis alli Lüt bekämpft, won er as unglöibig aagluegt het. Zum die, wien er s gsee het, heretische Katharer usrotte, het er d Inkwisizioon versterkt. 1243 het er iiri Hauptburg Montségur lo belaagere, und wo d Verdäidiger im Joor druf kapituliert häi, het er sä lo verbrenne. Gege Unglöibigi wie d Muslim oder d Mongole het er Chrüzzüüg organisiert und Lüt lo zwangsdaufe.

D Juude het er zerst mit wirtschaftlige Massnaame verfolgt, wie em Verbot vo dr Gäldwäggselwirtschaft. Vom 3. Merz 1240 aa het er denn im ganze Land dr Talmud lo beschlagnaame und het duusigi vo Talmud Büecher 1242 z Bariis bim ene Autodafé lo verbrenne. 1247 het dr Babst das zwar verbote, aber dr Louis het äinewääg witer gmacht. 1252 het er befoole, alli Juude us Frankriich z verdriibe, und nume Konvertite zum Christedum häi döfe bliibe. D Juude häi vo 1269 aa bsundrigi Chläider müesse aahaa, wie s scho s Vierte Laterankonzil vo 1215 empfoole ghaa het: Die jüüdische Manne häi e "Rouelle", e gääle Ring, uf dr Brust müesse aamache und d Fraue e bsundrigi Huube aazie. Aber wenigstens het dr Louis IX. käi Gwalt brucht gege sä und wo s im Anjou Pogrom gege d Juude gee het, het er die Verantwortlige vor Gricht gstellt und lo hiirichte. Aber dr Louis het doch dr Aafang gmacht drmit, ass d Obrikäit d Juude duet usgränze, und dr Antijudaismus vom Staat us het sich in Öiropa afo verbräite.




</doc>
<doc id="45372" url="https://als.wikipedia.org/wiki?curid=45372" title="25. Januar">
25. Januar

Dr 25. Jänner isch dr 25. Dag vum Gregorianische Kalender, dodermit blybe no 340 (in Schaltjohr 341) Däg bis zum Änd vum Johr.





</doc>
<doc id="45373" url="https://als.wikipedia.org/wiki?curid=45373" title="1214">
1214








</doc>
<doc id="45376" url="https://als.wikipedia.org/wiki?curid=45376" title="26. Januar">
26. Januar

Dr 26. Jänner isch dr 26. Dag vum Gregorianische Kalender, dodermit blybe no 339 (in Schaltjohr 340) Däg bis zum Änd vum Johr.





</doc>
<doc id="45377" url="https://als.wikipedia.org/wiki?curid=45377" title="27. Januar">
27. Januar

Dr 27. Jänner isch dr 27. Dag vum Gregorianische Kalender, dodermit blybe no 338 (in Schaltjohr 339) Däg bis zum Änd vum Johr.






</doc>
<doc id="45379" url="https://als.wikipedia.org/wiki?curid=45379" title="Wolga">
Wolga

D Wolga (russisch Волга, tatarisch Идел/İdel, mordwinisch Рав, tschuwaschisch , mari Юл, "Rha") isch e Fluss im öiropäische Däil vo Russland. Si isch öbbe 3530 km lang und dr lengsti und wasserriichsti Fluss in Öiropa und äine vo de lengste Flüss uf dr ganze Wält.

D Kwelle vo dr Wolga isch in de Waldaihööchene bi . Si fliesst zerst gege Oste, denn gege Süde dur die Ostöiropäischi Eebeni und mündet ei 28 m under em Meeresspiegel (Kronstädter Pegel) ins Kaspische Meer. Dr Hööchiunderschiid zwüsche dr Kwelle und dr Mündig isch 256 m.

D Wolga het öbbe 200 Nääbeflüss, in iirem Iizugsgebiet, wo 1,36 Millione km² grooss isch, git s im Ganze 151'000 Flüss, Bäch und zitwiiligu Wasserlöif. Am Underlauf z Wolgograd isch die middleri Abflussmängi 264 Milliarde m³ im Joor.

Über e Wolga-Ostsee-Kanal isch d Wolga in Richdig Weste mit dr Ostsee verbunde, über e Wissmeer-Ostsee-Kanal, wo vo däm Kanal gege Norde abzwigt, mit em Wisse Meer und eso au mit em Nordpolarmeer. Über e Wolga-Don-Kanal und dr Don, wo gege Weste fliesst, isch si mit em Schwarze Meer und em Middelmeer verbunde.




</doc>
<doc id="45380" url="https://als.wikipedia.org/wiki?curid=45380" title="28. Januar">
28. Januar

Dr 28. Jänner isch dr 28. Dag vum Gregorianische Kalender, dodermit blybe no 337 (in Schaltjohr 338) Däg bis zum Änd vum Johr.





</doc>
<doc id="45381" url="https://als.wikipedia.org/wiki?curid=45381" title="29. Januar">
29. Januar

Dr 29. Jänner isch dr 29. Dag vum Gregorianische Kalender, dodermit blybe no 336 (in Schaltjohr 337) Däg bis zum Änd vum Johr.





</doc>
<doc id="45382" url="https://als.wikipedia.org/wiki?curid=45382" title="30. Januar">
30. Januar

Dr 30. Jänner isch dr 30. Dag vum Gregorianische Kalender, dodermit blybe no 335 (in Schaltjohr 336) Däg bis zum Änd vum Johr.





</doc>
<doc id="45383" url="https://als.wikipedia.org/wiki?curid=45383" title="31. Januar">
31. Januar

Dr 31. Jänner isch dr 31. Dag vum Gregorianische Kalender, dodermit blybe no 334 (in Schaltjohr 335) Däg bis zum Änd vum Johr.





</doc>
<doc id="45384" url="https://als.wikipedia.org/wiki?curid=45384" title="Nelson Mandela">
Nelson Mandela

Dr Nelson Rolihlahla Mandela [] (* 18. Juli 1918 z Mvezo, Transkei, Sidafrika; † 5. Dezember 2013 z Johannesburg, Sidafrika), z Sidafrika au mit em traditionälle Clanname "Madiba" gnännt, isch e ehmolige Anti-Apartheid-Kämpfer z Sidafrika un isch vu 1994 bis 1999 dr erscht schwarz Bresidänt vum Land gsii. Är giltet näb em Martin Luther King as wichtigschte Verdrätter im Kampf gege di wältwyt Unterdruckig vu dr Schwarzen un as Wägberaiter vum versehnligen Ibergang vu dr Apartheid zuen eme glychhaitsorientierte, demokratische Sidafrika. Anne 1993 het er dr Friidesnobelbryys iberchuu.

Dr Mandela stammt us em Volk vu dr Xhosa. Är het Jura studiert an dr Witwatersrand-Universitet, isch Rächtsaawalt gsii un het 27 Johr as bolitische Gfangene in Haft verbrocht.

Dr Mandela isch am 18. Juli 1918 im Dorf Mvezo am Stade vum Mbashe-Fluss in dr Neche vu Umtata, dr Hauptstadt vu dr Transkei, uf d Wält chuu. Sy Vater, dr Gadla Henry Mandela, het em Mandela dr Name Rolihlahla gee, was wertlig „Am Nascht vun eme Baum zieh“ haißt – gmaint isch „eber, wu Uuruei stiftet“. Sy Mueter, d Nosekeni Fanny, isch em Gadla sy Drittfrau gsi. Dr britisch Name Nelson het dr Mandela erscht an syym erschte Schueldag iberchuu. Dr jung Rolihlahla, wu drei Schweschtere un drei Brieder ghaa het, isch bregt wore dur syni Zuegherigkait zum Chenigshuus vu dr Thembu, wu zum Volk vu dr Xhosa ghere. Är ghert aber in dr Thembu-Monarchy zuen ere Näbelinie, so dass sy Vater in vor allem fir di cheniglig Hofhaltig un d Berotig vum Monarch verantwortli gsii isch, derwlyscht d Hauptlinie dradizionäll dr Chenig gstellt het. Dr Mandela het e naturverbundeni Chindhait in relativem Wohlstand gha un het vil Zyt im Freie verbrocht. Mit rund fimf Johr isch er Hirtebue wore un het uf Schof un Chälber mießen ufbasse.

Noch eme Stryt mit dr wysse Brovinzregierig het sy Vater sy Amt un Vermege verlore, derno isch dr Bue mit syre Mueter e baar Däler wyterzogen in s Dorf Qunu. Sy Läben isch gformt wore dur „Sitte, Ritual un Tabu“ vu dr Xhosa.

Anne 1925 het e sy Vater uf di chlai Methodischtenschuel vu Qunu gschickt, wun er mit em guete Zygnis abgschlosse het. Wu dr Vater anne 1927 gstorben isch, isch dr Mandela nyyn Johr alt gsii. Wäg em Dod vu sym Vater isch dr Mandela Wahlbezirksfierer wore. Mit 16 isch er im Rame vu dr dradizionälle Initiazion mit eme Bschnydigsritual in d Zylede vu dr Große vu dr Xhosa ufgnuu wore. Är het doderby dr Name "Dalibunga" iberchuu. Derno isch er uf d „Clarkebury Boarding Institute“ z Engcobo gange, en Internat fir Thembu.

Anne 1937, mit 19 Johr, isch er uf di methodistisch Missionsschuel "Healdtown Methodist College" z Fort Beaufort, wu uugfehr 250 Kilometer wyt ewäg isch vu Umtata. Dert het er zum erschte e Kamraad ghaa, wu kai Xhose gsii isch. S College isch britisch bregt gsii, dr Mandela het dert aber e Intrössi an dr afrikanische Kultur entwicklet.

Mit 21 het si dr Mandela im Missions-College vu Fort Hare z Alice in dr eschtlige Kapbrovinz yygschribe. Drotz ass si nume 150 Studänte ghaa het, isch si arg wichtig gsii fir afrikanischi Glehrti us Sid-, Zäntral- un Oschtafrika. Do het dr Mandela au sy langjehrige bolitisch Wäggfehrt Oliver Tambo droffe, dr speter Bresidänt vum African National Congress (ANC). Fort Hare un au Healdtown sin Zäntre vu dr Opposizion gege di bolitisch Vormachtstellig vu dr Wysse z Sidafrika gsii. Näb em Mandela un em Tambo hän do ne Huffe anderi Afrikaner ihri akademisch Uusbildig iberchuu, wu vil Johr speter im bolitische Widerstand e wichtig Roll ghaa hän. Mit em Studium vu dr Fächer Änglisch, Anthropology, Bolitik, „Yygeboreneverwaltig“ un Remisch-Holländisch Rächt het dr Mandela jetz, im Gegesatz zue dr vorgsääne Laufbahn am Thembu-Hof, e Beamtekarriere fir s Regierigsminischterium fir „Yygeborenenaaglägehaiten“ aagsträbt.

Z Fort Hare het si dr Mandela zum erschte Mol bolitisch engaschiert un isch Mitglid vum Studänterot, "Student Representative Council" (SRC), wore. Wu dr Mandela mit andere Kommilitone geg di schlächt Verbflägig uf em Campus broteschtiert het, het d College-Laitig mit eme Ultimatum reagiert: Är het chenne wehle zwische Yylänken un ere vorlaifige Suschpändierig. Dr Mandela isch ab dr Universtet gange un het d Region verloo, wu dr Regänt Jongintaba, wu dr Mandela vil Johr ufzoge gha het, d Hochzyt vu sym Suhn Justice un vum Mandela mit zwai Thembu-Maidli arrangschiert ghaa het. S Lobola, dr Brutbryys, isch fir beedi scho organisiert gsii, dodermit het d Hochzyt nimi chene rugggängig gmacht wäre. Di beede Manne sin wäge däm uf Johannesburg gflichtet, wu si im April 1941 aachuu sin. Aafangs het dr Mandela as Wachmann in ere Goldmine gschafft, wun er d Braxis vum Kapitalismus chänneglehrt ghaa het. Är isch entloo wore un het in ere in ere Rächtsaawaltsfirma gschafft, wun ere zum erschte Mol Kamrad zuen eme Wysse wore isch, zum jidische Kommunischt Nat Bregman. Sy Wohnsitz het dr Mandela im Stadtdail Alexandra ghaa, wun ere unter ermlige Bedingige gläbt ghaa het. Z Johannesburg isch dr Mandela au as Schwärgwichtsboxer aktiv gsii. Dr Mandela het anne 1943 im Färnstudium an dr University of South Africa e Bachelor of Arts in Jura erworbe. E Vetter vun em, wu z Johannesburg gwohnt het, het en bim ANC-Aktivischt Walter Sisul] yygfiert, wun em meglig gmacht het, mit eme Jurastudium an dr Witwatersrand-Universitet aazfange. Um des Zyt het er sy spetere Aawalt Joel Carlson chänneglehrt. Anne 1949 het er d Universitet ohni Abschluss mieße verloo, wel er d Abschlussbriefig wäge syre bolitische Karriere e baarmol nit bstande ghaa het.

Scho as junge Jurastudänt het si dr Mandela in dr bolitischen Opposizion gege s wyss Minderhaitsreschiim engaschiert un d äm sy Waigerig, dr schwarze Meehait vum Land di nämlige bolitische, sozialen un wirtschaftlige Rächt z gee. Anne 1944 isch er em ANC bydrätte un het im glyche Johr mit em Walter Sisulu, em Oliver Tambo un andere d ANC Youth League grindet („ANC-Jugedliga“). Hintergrund isch d Uuzfridehait mit dr wirkigsarme Bolitik vu dr dodmolige ANC-Fierig unter em Alfred Bitini Xuma gsii. Bis eppe 1949 isch er eme „afrikanische Nazionalismus“ zuegnaigt gsii, isch dodermit aber in dr ANC-Exekutive iberstimmt wore.
Noch em Siig vu dr „Afrikaaner“-dominierte National Party bi dr Wahle 1948 un dr Bolitik vu dr Rassedrännig (Apartheid), wu derno aagfange het, isch dr Mandela ANC-Vorsitzende z Transvaal wore. Anne 1951 isch er Bresidänt vu dr ANC Youth League gwehlt wore. Är het Bolitiker vum South African Indian Congress (SAIC) un vu dr Communist Party of South Africa droffe un het sich em Marxismus un ere Bolitik, wu nit no dr Hutfarb unterschide het, zuegchehrt. Är het anne 1952 di landeswyt Defiance Campaign vum ANC aagfiert, wu vu dr Methode vum gwaltlose Widerstand vum Mahatma Gandhi ischpiriert gsii isch. D Defiance Campaign het em ANC e große Zuewachs an Popularitet brocht. Am 30. Juli 1952 isch er wäg sym Engaschmänt unter em Suppression of Communism Act verhaftet un zuen ere Bewehrigsstrof verurdailt wore. Im Augschte in däm Johr het er zäme mit em Oliver Tambo z Johannesburg di erscht ellai vu Schwarze gfiert Aawaltsbraxis vu Sidafrika ufgmacht. Im glyche Johr het er dr Mandela-Blan entwicklet, e basis- un bildigsorientiert Widerstandskunzäpt gege d Apartheid. Är isch im Dezämber 1952 fir sechs Monet baant wore, so dass er Johannesburg nit het derfe verloo un nit bi bolitische Versammlige het derfe mitmache. Im Septämber 1953 isch dr Baan um zwai Johr verlengertet wore. Zuesätzlig isch em ufdrait wore, us em ANC uuszdrätte. Ainewäg het er bim Volkskungräss ("Congress of the People") vu 1955 mitgmacht, wu d Freihaitskarta verabschidet het, d Basis vu dr Anti-Apartheid-Aktivitete. Am 5. Dezämber 1955 isch dr Mandela wider verhaftet wore un 1956 zämme mit 155 anderen Aktivischte wäge Landesverrot im Treason Trial aagchlagt wore. Dr Brozäss het si bis 1961 hiizoge un het mit eme Freispruch fir alli Aagchlagte ufghert. Vu Februar 1956 ab isch dr Mandela wider fir fimf Johr baant wore.

Urspringlig het si dr Mandela zum Gwaltverzicht bekännt. Wu im Merz 1960 bim Massaker vu Sharpeville uubewaffneti Demonschtrante verschossen un in dr Folg dr ANC un anderi Anti-Apartheid-Gruppe verbote wore sin, hän dr Mandela un syni Mitstryter d Notwändigkait vum gwaltsame Kampf gege d Apartheid akzeptiert. Vorhär het er, drotz ass er baant gsii isch, Ändi Merz 1961 d "All-In African National Conference" z Pietermaritzburg glaitet. Bi däre Kumferänz sin rund 1400 Delegierti us zahlryche Opposizionsgruppe derby gsii – e letschte Versuech, d Regierig dur Drohige mit Straik zue dr Grindig vun ere nit-rassistische Republik z bringe.

Anne 1961 isch dr Mandela Aafierer vum bewaffnete Fligel vum ANC wore, em Umkhonto we Sizwe („Speer vu dr Nazion“, churz MK). Derno het er illegal Sidafrika verloo un isch as ANC-Rebresäntant in mehrere afrikanische Länder un im Verainigte Chenigrych gsii. Är isch au bi dr "Conference of the Pan African Freedom Movement of East and Central Africa" aafangs 1962 z Addis Abeba gsi un het d Uuslandsverdrättig vum ANC z London bsuecht, wun er mit em Oliver Tambo un andere Antiapartheidaktivischte zämmechuu isch. Bi sym Uuslandsufenthalt het er di erschte MK-Rekruten uf em Wäg zuen eme militärischen Uusbildigslager z Ethiopie droffe. Z Sidafrika het er im Untergrund agiert. Är het as „Gärtner David“ im Huus vum Kommunischt Arthur Goldreich uf dr "Liliesleaf Farm" z Rivonia gläbt. Sy domolige Spitzname "The black pimpernel" het sich uf s Buech "The Scarlet Pimpernel" (dytsch: "Die scharlachrote Blume") bezoge, wu vun eme Held ghandlet het mit ere verborgene Identitet.

Am 5. Augschte 1962 isch er zämme mit em Kommunischt Cecil Williams uf ere Autofahrt in dr Nechi vu Howick z Natal verhaftet un derno zue drei Johr Gfängnis wäge illegalen Uuslandsraisen un Ufruef zum Straik verurdailt wore. Ab em 7. Oktober 1963 isch er z Pretoria im Rivonia-Brozäss mit zeh Mitaagchlagte vor Gricht gstande. Am 20. April 1964, em letschte Brozässdag vor dr Urdailsverchindig, het dr Mandela in ere vierstindige, vorberaitete Red uusfierli d Notwändigkait vum bewaffnete Kampf begrindet, wel d Regierig nit uf Appäll un au nit uf dr gwaltlos Widerstand vu dr nit-wysse Bevelkerig in ihrem Bsträbe no Glychbhandlig yygange sei un statt säm all reprässiveri Gsetz erloo heb. Syy Bydrag isch in dr Rand Daily Mail un speter unter em Titel "I am Prepared to Die" wältwyt vereffetligt wore. Dr Titel beziet si uf d Dodesstrof, wu dr Staatsaawalt gforderet het. S isch di letscht effetli Red vum Mandel bis anne 1990 gsii.

Am 12. Juni 1964 het dr Richter Quartus de Wet ihn un sibe anderi Mitstryter noch ere achtmonetige Verhandlig zue läbeslange Haft wäge Sabotasch un Blanig vum bewaffnetem Kampf verurdailt. Die Freihaitsstrof het er – zämme mit andere ANC-Aktivischte – in dr Hauptsach uf dr Gfängnisinsle Robben Island abglaischtet, wu im Atlantischen Ozean vor Kapstadt lyt. Ab April 1982 isch er fir sechs Johr im Pollsmoor-Gfängnis z Kapstadt inhaftiert gsii, wun er anne 1988 Lungetuberkolosen iberchuu het, un ab Dezämber 1988 iber e Johr im Victor-Vester-Gfängnis z Paar]. In syre Haftzyt het er Färnkurs gmacht zum Bachelor of Law an dr London University.

Dr Mandela het ab em Februar 1985 e baar Mol abglähnt, ass er frei gloo wird, wel d Bedingig derfir gsii isch, ass dr ANC dr bewaffnet Kampf ufgit. Dr ANC het sy Kampagne fir d Freilossig vun eme versterkt. Au internazional het e e Huffe Solidaritetsbezygige mit em Mandela gee, zem Byschpel d Nelson Mandela 70th Birthday Tribute Concert 1988. 

Anne 1988 isch dr Nelson Mandela zämme mit andere Verdrätter vum ANC vu dr US-amerikanischen Regierig unter em Ronald Reagan fir sy Kampf gege s Apartheid-Reschim as Terrorischt uf e Watch List gsetzt wore. Erscht anne 2008 isch er unter em George W. Bush vu däre Lischt gstriche wore. Au d Margaret Thatcher het en e Terrorischt ghaiße.

Am 2. Februar 1990 het dr Staatsbresidänt Frederik de Klerk in ere Barlemäntsred umfassendi Reforme in Uussicht gstellt. Unter anderem isch s Verbot vum "African National Congress" un vum "Pan Africanist Congress" ufghobe wore. Dr Nelson Mandela isch am 11. Februar 1990 us dr Haft entloo wore. 

Am Dag, wun ere frei gloo woren isch, het dr Mandela in ere Red vor 120.000 Zueherer in eme Stadion z Soweto effetli syy Bolitik vu dr Versehnig ("reconciliation") yyglaitet, indäm er „alli Mänsche, wu d Apartheid wän ufhebe“, zue dr Mitarbet an eme „nitrassische, gainten un demokratische Sidafrika mit allgmaine, freie Wahlen un Stimmrächt fir alli“ yyglade het. Im Juli 1991 isch dr Mandela Bresidänt vum ANC wore. In däre Posizion het er d Verhandlige mit dr Regierig glaitet mit em Ziil, s Apartheid-Sischtem abzschaffe un e neiji, vorlaifige Verfassig z verabschide.

Dr Mandela un dr de Klerk hän anne 1993 zämme dr Friiedesnobelbryys iberchuu. Am 27. April 1994 het dr ANC di erschte demokratische Wahle vu Sidafrika mit ere absolute Meerhait gwunne. Am 9. Mai isch dr Nelson Mandela vum neie Barlemänt zum erschte schwarze Bresidänt vum Land gwehlt wore. In syre Regierig sin au Minischter vu dr National Party un dr Inkatha Freedom Party verdrätte gsii.

As Staatsschef un Bresidänt vum ANC (bis Dezämber 1997) het dr Mandela d Umgstaltig vum Staat un dr Gsellschaft glaitet ewäg vu dr Apartheid un dr Minderhaiteherrschaft. Är het internazionale Reschpäkt gwunne fir syy Yydrätte fir nazinali un internazionali Versehnig. Ainewäg het s Gruppe gee, wun em vorghalte hän, ass es z wenig soziali Verbesserige gee heb, vor allem ass d AIDS-Krise z Sidafrika nit in dr Griff kriegt woren sei.

In syre Regierigszyt sin e Huffe Gsetz us dr Apartheidszyt zruckgnuu, Armee un Bolizei as South African National Defence Force un South African Police Service nei grindet wore. Chinder unter sechs Johr, Schwangeri un Mietere, wu stille, hän e choschtelosi Gsundhaitsfirsorg iberchuu un anne 1996 isch di „Primär Gsundhaitsfirsorg“ fir alli Sidafrikaner choschtefrei wore. Im Februar 1996 het d „Wohrets- un Versehnigskommission (TRC) unter em Desmond Tutu mit dr Ufschaffig vu dr Gschäänis in dr Zyt vu dr Apartheid aagfange. Im glyche Johr isch e neji Verfassig verabschidet wore. D Huushalt vu rund zwoo Millione Mänsche sin an s Stromnetz aagschlosse wore, drei Millione hän e Wasseraaschluss iberchuu, 750.000 Hyyser sin nei böue wore. Mit em "Land Restitution Act of 1994" un em "Land Reform Act 3 of 1996" sin Schritt unternuu wore zuen ere Landreform. 

Dr Mandela het Bolitiker wie dr Fidel Castro un dr Muammar al-Gaddafi „Kampfgnosse“ ("comrades in arms") gnännt. Dr Castro het si fir Freihaitsbewegige z Angola un z Namibia engaschiert un dodermit s Apartheidreschim z Sidafrika gschwecht gha. Am internazionale Dag vu dr Solidaritet mit em Paleschtinänsische Volk am 4. Dezämber 1997 het dr Mandela z Pretoria sich mit eme Grueßwort fir d Rächt vu dr Paleschtinänser uusgsproche: „Mir wisse nume z guet, ass unseri Freihait uuvollständig isch ohni d Freihait vu dr der Paleschtinänser“. Anne 1998 het dr Mandela Soldaten uf Lesotho gschickt go ne Butschversuech geg di demokratisch gwehlt Regierig vum Pakalitha Mosisili niderschlaa. 1998 bis 1999 isch dr Mandela Bresidänt vu dr Bewegig vu dr blockfreie Staate gsii.

Noch em Änd vu syre Bresidäntschaft im Juni 1999 het dr Mandela as Aawalt gschafft fir e Raie vu sozialen un Mänscherächtsorganisazione. Är het zahlrychi Uuszaichnige iberchuu, unter anderem s Großchryz vum Bailli, di hegscht Uuszaichnig vum Order of St. John – em änglische Johanniter-Orde – un dr Order of Merit dur d Chenigi Elisabeth II. un d Presidential Medal of Freedom dur dr domolige US-Bresidänt George W. Bush. Am 19. Augschte 1999 isch d Nelson-Mandela-Stiftig grindet wore, wu si dr ideälle Furtsetzig vu sym Läbeswärch un dr Gschicht vu dr Antiapartheitsbewegig widmet.

Aafangs 2003 het dr Mandela e baar Rede ghalte, wun er dr George W. Bush un dr britisch Premierminischter Tony Blair heftig din kritisiert het wäg ihre Irak-Bolitik.

Anne 2003 isch d Mandela Rhodes Foundation mit em Sitz z Kapstadt grindet wore. Si dient dr Ferderig vu jungen afrikanische Fierigschreft im sidligen Afrika. D Grindigsinitiative isch mit eme Feschtakt in dr Westminster Hall vollzoge wore, wu nämben ihm au dr Bill Clinton, sälber Rhodes-Stipendiat, un dr Tony Blair do gsi sin.

Anne 2007 het er zämme mit em Desmond Tutu d Gruppe „The Elders“ grindet, wu rund zeh eltere, aagsähni Personen us verschidene Kontinänt verdrätte sin, dodrunter asu em Mandela sy Frau Graça Machel. Dr Mandela isch s ainzig Ehremitglid vu dr "Elders."

Dr Mandela het dreimol ghyrote. Us zwoo vu däne Ehene stamme sechs Chinder. Sy erschti Frau, d Evelyn Ntoko Mase, het er am 5. Oktober 1944 ghyrote, e ANC-Aktivischti vu Engcobo un e Kusyne zum Walter Sisulus. D Eh isch no 13 Johr anne 1957 gschide wore. D Evelyn Ntoko Mase isch anne 2004 gstorbe. Si hän zämme vier Chinder ghaa, zwai Maidli un zwee Buebe. Dr erscht Suhn, Madiba "Thembi" Thembekile (1946–1969), isch anne 1969 bi me Autouufall um s Läbe chuu. Dr zweet Suhn, Makgatho Mandela (1950–2005), isch an AIDS gstorbe. Di erscht Dochter Makaziwe (* 1947) isch mit nyyn Monet gstorbe. Ihre zwoote Dochter (* 1954) hän si dr glych Name gee.

Anne 1957 het er d Winnie Madikizela (1936-2018) chänneglehrt, di erscht schwarz Sozialarbaiteri z Johannesburg. Si hän zämme zwoo Dechtere, Zenani (Zeni, * 1958) un Zindziswa (Zindzi, *1960). In syre Haftzyt hän si di baide nume sälte gsää. Zwai Johr no syre Freilossig het si dr Nelson Mandela wäge bolitische Belaschtige anne 1992 vu dr Winnie Madikizela drännt un ihri Eh isch am 19. Merz 1996 gschide wore.

An syym 80. Geburtstag, am 18. Juli 1998, het er d Graça Machel ghyrote, d Witfrau vum Samora Machel, em ehmolige Bresidänt vu Mosambik un ANC-Unterstitzer, wu zwelf Johr vorhär bi me Flugzyyguuglick unm s Läbe chuu isch.

Bi dr Ereffnigsfyyr vu dr Fueßball-Wältmaischterschaft 2010 am 11. Juni 2010 z Johannesburg het dr Mandela welle derby syy, är het si zimli derfi yygsetzt gaa, ass es Turnier z Sidafrika het chenne stattfinde. Am Obe vorhär isch aber sy 13-jehrigi Uränkeli noch eme Autouufall gstorbe, sällewääg het er sy Dailnahm churzfrischtig abgsait. Zue dr Schlussfyyr am 11. Juli 2010 isch dr Nelson Mandela dderno fir churzi Zyt derzue chuu. Syterhär isch er nie mee in dr Effetligkait ufdrätte.

Derwylscht dr Mandela au no syym Ruckzug us dr Bolitik voir allem z Johannesburg gwohnt gha het, isch er am 14. Juli 2011 wider ändgitlig in sy Haimetdorf Qunu zoge.

Am 5. Dezämber 2013 het dr sidafrikanisch Bresidänt Jacob Zuma in ere Färnsehaasproch mitdailt, ass dr Nelson Mandela an dr Folg vun ere Lungenentzindig gstorbe sei. Dr Zuma het sy Vorgänger mit dr Wort verabschidet: „Unseri Nation het ihre greschte Suhn verlore.“


Im Johr 2001 sin d Stedt Port Elizabeth, Uitenhage un Despatch in dr Provinz Ostkap zue Nelson Mandela Bay Municipality zämmeglait wore.

Anne 2009 het d UN-Vollversammlig bschlosse, dr 18. Juli zum Internazionale Nelson-Mandela-Dag uuszruefe.

Anne 2012 isch e uusgstorbeni Spächtart noch em Mandela gnännt wore: "Australopicus nelsonmandelai".

Zum 50. Johresdag vu dr Verhaftig vum Mandela am 5. Augschte 1962 isch 2012 am Ort vu dr Verhaftig bi Howick e Skulptur ufgstellt wore. 50 laser-gschnitteni Stahlstele, bis zue 9,50 m hoch, formen us eme bstimmte Blickwinkel s Gsicht vum Mandela. D Skulptur mit em Titel "Capture" stammt vum Marco Cianfanelli vu Johannesburg.







</doc>
<doc id="45385" url="https://als.wikipedia.org/wiki?curid=45385" title="Goldene Horde">
Goldene Horde

Die Goldigi Horde (/"Altan Ord"; tatarisch Алтын Урда/"Altın Urda"; /"Solotaja Orda") isch dr Naame vom ene middelalterlige mongolische Khanat, wo vo Ostöiropa bis uf Westsibirie gange isch. S Riich vo dr Goldige Horde het zu de Groossmächt im östlige Öiropa im spoote Middelalter ghöört. Noch em Mongoolesturm vo 1237 bis 1240 bis zur erste Helfti vom 14. Joorhundert isch s dört die dominierendi Macht gsi. 

Bis öbbe 1342 häi d Khan in dr Stadt Alt-Sarai im Wolgadelta residiert. Denn isch Nöi-Sarai (au Berke-Sarai), wo witer nördlig an dr Wolga lit, dr Sitz vo de mongolische Herrscher worde. Allerdings häi d Khan nume im Winter in dene Stedt gwoont, wil si im Summer mit iire Rosshärde in de witen Steppegebiet vo dr Ukraine, vo Russland und vo Kasachstan ufghalte häi, so wie s iire alte, nomadische Dradizioone entsproche het. In dere Zit si si vo bevollmächtigte Statthalter verdräte worde.

S Riich vo dr Horde isch straff organisiert gsi, bis 1360 d Linie vo de Gründerkhan Batu und Berke erlosche si. Es het denn innere Usenandersetzige um s Erb gee, und s Riich isch in meereri Däilriich zerfalle.

1480 het die Goldigi Horde under em Akhmat Khan (reg. 1465–1481) d Oberherrschaft über Russland verloore und dä isch vom Ibaq Khan, em Herrscher vom Khanat Sibir, umbrocht worde. 
Im Joor 1502 isch dr letschti Khan vo dr Goldige Horde, dr Shaykh Ahmad (reg. 1481–1502) vom Meñli I. Giray (reg. 1467–1514), em Khan vo de Krimtatare, besigt worde. Er isch uf Litaue gflüchdet und dört churz druf hiigrichdet worde.


</doc>
<doc id="45386" url="https://als.wikipedia.org/wiki?curid=45386" title="Gregor X.">
Gregor X.

Dr Gregor X. (* 1210 z Piacenza as Tebaldo Visconti; † 10. Januar 1276 z Arezzo) isch vo 1271 bis 1276 Babst gsi.

Noch em Dood vom Babst Clemens IV. het s fast drei Joor lang käi Babst gee. Am 1. Septämber 1271 isch denn schliesslig dr Tebaldo Visconti, wo nie Briester gsi isch und zur zit vo de Waale uf eme Chrüzzuug z Palestina gsi isch, zum Babst gweelt worde. Es wird verzellt, ass er z Akkon im Niccolò, Maffeo und Marco Polo offiziell dr Ufdraag gee het, zum Herrscher vo de Mongole z räise, iin zum Christedum z bekeere und mit em e Bündnis gegen e Islam abzschliesse.

Dr Gregor het mit em 2. Konzil vo Lyon e nöije Chrüzzuug welle organisiere, d Begäisterig drfür isch aber in Gränze bliibe. Drfür isch s im Kaiser vo Byzanz Michael VIII., glunge d Widerveräinigung vo dr Ost- mit dr Westchille duurezsetze. Dr Michael het si Riich eso vor de Expansionsglüst vom Köönig vo Sizilie, em Karl vo Anjou, welle schütze. Dr byzantinisch Klerus und s byzantinische Volk häi bsundrigs sit em Vierte Chrüzzuug d Latiiner ghasst und si gege d Union gsi. Scho im Michael si Soon und Noochfolger Andronikos II. Palaeologos het 1282 dr Union en Änd gmacht.

Mit em Dekret "Ubi periculum" het s Konzil d Babstwaal greeglet. Dr Waalbrozäss het zää Dääg noch em Dood vom alte Babst aagfange und s Konklave isch iigfüert worde, so dass es rascher gieng, bis es nöije Babst gweelt wurd. 
Dr Gregor X. isch am 10. Januar 1276 z Arezzo gstorbe und im Dom dört begraabe worde. Er isch seelig gsproche worde und si Gedänkdaag isch si Doodesdaag am 10. Januar.



</doc>
<doc id="45392" url="https://als.wikipedia.org/wiki?curid=45392" title="Die unwürdige Greisin">
Die unwürdige Greisin

Die unwürdige Greisin ischt a Kurzgschicht vom Bertolt Brecht, wo-nr 1939 gschriiba ond zäa Jôhr schbäter en sei Sammlong "Kalendergeschichten" uffgnomma hôt. 

A 13-jähriger Bua schildret de ledschde zwoi Jôhr em Leaba vo seira Großmuader vädderlicherseits. Des älles schbiilt sich em Badischa ab zo sellra Zeit, wo dui Erzehlong vom Dichter vrfasst wôrra ischt, also gega Ende vo de 1930er Jôhr. 

Em Aldr vo 72 Jôhr wuud em Erzehler sei Oma Witwe. Dera ihr Môô hôt a kleis Gschäft ghet ond des mit zwoi bis drei Ghilfe gfihrt. Sui selbr hôt sich de ganz Zeit aufgopfret, ohne Helfer da Haushalt gfihrt ond fenf vo siiba Kendr uffzoga. Wia dia erwachsa gwäa send, hend zwoi Mädla ihr Glick en Amerika gsuacht ond zwoi Buaba send halt so us-em Städtle wegzoga. Bloß oiner, dr jengscht ond schwechlichscht, ischt en seim Hoimetort bliiba ond hôt als Buachdrucker gschafft. Em Vadder vom erzehlenda Bua hôt’r oft an Briaf gschriiba, wo-nr dren gschildret hôt, was d Muadr so treibt.

Dui schbiaßbirgerlicha Vrwandtschaft, ganz bsondrs dr Buachdrucker, erwardet vo dr Witwe, dass-se sich en d Beschaulichkeit vom einsama Witwastand zruckzuit, ihre Erschbarnis zammahelt ond dô drmit hin ond wiidr de Kender ond Enkel ondr d Ärm greift. Abr was macht dui alda Frau? Se gôht ens Kino, isst en dr Wirtschaft z Middag, legt sich an nuia Freindeskreis zua, wo us dr Sicht vo ihre Kendr ganz suschbekt ischt, ond genehmigt sich emmr môl wiidr a Viirdele. Zo ällem Ibrfluss bschdellt-se au noh amma scheena Dag a Kutsch ond lôht sich dô drmit zo-ma Pferderenna fahra. Kurz ond guad: Se geniißt uff ihr Art ond Weis s Leaba en de volle Ziig, bis-se schliaßlich amma Herbschtdag em Altr vo 74 Jôhr – ganz friidlich drhoim uff-ma Holzstuhal am Fenschtr – ihre Auga fir emmr schliaßt.

Gega Ende vo dr Erzehlong fasst dr Dichtr da Senn vo seira Gschicht so zamma: "Genau betrachtet, lebte sie hintereinander zwei Leben. Das eine, erste, als Tochter, als Frau und als Mutter und das zweite einfach als Frau Berthe, eine alleinstehende Person ohne Verpflichtungen und mit bescheidenen, aber ausreichenden Mitteln. Das erste Leben dauerte etwa sechs Jahrzehnte, das zweite nicht mehr als zwei Jahre." Dô drmit wuud scho dr ganze Bert Brecht offabart. Em Mikrokosmos siht mr de ganz Welt vom Dichter: D Bildong vom Bewusstsei ond d Kridik an dr Gsellschaft, s Schreida zor Tat ond d Vrenderong vo de Vrheltnis, a Lobliad uff d Emanzipazioo ond d Freiheit.


Bertolt Brecht: "Kalendergeschichten", Rowohlt Taschenbuch Verlag GmbH, Hamburg, Daschabuach Nr. 77, ISBN 3-499-10077-0



</doc>
<doc id="45398" url="https://als.wikipedia.org/wiki?curid=45398" title="Täbris">
Täbris

Täbris (, Tabrīz, []; Təbriz) isch d Hauptstadt vo Ost-Aserbaidschan im Iran und het fast 1'460'000 Iiwooner (im Joor 2012). 

D Stadt isch äins vo de grösste kulturelle Zentre vo Aserbaidschan im Iran (s antike Atropatene) und vo de iranische Aserbaidschaner. 

Wenn d Stadt gründet worden isch, wäiss mä nid. Si het zum Sassanideriich ghöört, spööter isch si noch dr Invasion vo de Turkvölker vo öbbe 1270 bis 1305 d Hauptstadt vom Riich vo de Ilchane im Iran gsi, vo öbbe 1469 bis 1502 vom Riich vo de Aq Qoyunlu und vo 1502 bis 1548 vo de Saffawide. Wäärend em Zwäite Wältchrieg isch Täbris d Hauptstadt vo dr Aserbaidschanische Volksregierig gsi.

Es het immer wider starki Ärdbeebe gee und die häi die mäiste historische Monumänt vo Täbris zerstöört. Es git no e monumentale Muureräst vo dr Zitadelle ("Ark-e Tabriz" oder "Ark-e Alishah") us em 14. Joorhundert. Die Blaui Moschee vo Täbris ("Masjed-e Kabud") isch äins vo de wichdige Bauwärk in dr Stadt, en anders isch s Roothuus, wo im Durm von em e dütschi Uur iibaut isch.

En Ärdbeebe am 8. Januar 1780 het d Stadt dotaal zerstöört. Bis zun ere Entfärnig vo 72 bis 120 Kilometer si au no 400 Dörfer völlig verwüestet worde. Mä schetzt d Zaal vo de Opfer uf 50'000 bis 200'000 Dooti. Am 11. August 2012 het s in dr Nööchi vo dr Stadt wider e schweers Ärdbeebe mit mee as 300 Doote gee. S Epizentrum isch öbbe 60 Kilometer nordöstlig vo Täbris gsi.

Geografisch lit Täbris uf 46° 08' östliger Lengi und 38° 48' nördliger Bräiti uf ere Hööchi vo 1.363 m über em Meeresspiegel. Im Süüde befindet sich dr Vulkan Sahand (3.707 m Hööchi) und im Norde dr Bärg Aynali (1.700 m Hööchi).

Täbris het e drochnigs und im Ganze chalts Klima mit eme Wind, wo die ganz Zit bloost.
Dr Winter isch relativ lang. Die durchschnittligi Höggsttämpratuur im Summer isch 32 °C und im Winter 2,7 °C. Die höggsti Tämpratuur, wi bis jetz z Täbris gmässe worde isch, isch 42 °C und die niidrigsti −25 °C. Dr Niiderschlaag im Joor lit bi 288,9 Millimeter.




</doc>
<doc id="45403" url="https://als.wikipedia.org/wiki?curid=45403" title="Yasd">
Yasd

Yazd ( //) (au "Yasdi", "Jasd" oder "Jesd") isch äini vo de eltiste Stedt im Iran und d Hauptstadt vo dr Browinz Yazd.

Yazd het e Bevölkerig vo öbbe 486'500 Mensche (im Joor 2012). D Stadt lit 250 km östlig vo Isfahan. 

Yazd isch an ere Oase gründet worde und lit zwüsche de Wüeste vo dr Dascht-e Kavir und vo dr Dascht-e Lut. D Stadt existiert sit em dritte Joordausend vor Christus und isch s Zentrum vom zoroastrische Glaube im Iran gsi. Es git hüte no vili Füürtämpel (pers. "Atashkadeh") do. Für d Wasserversorgig brucht mä bis hüte Wasserkanääl und -rööre (Qanat), wo zum Däil scho in der Antike aagläit worde si.

Noch em Undergang vom Sassanideriich und dr Eroberig vo Persie dur die muslimische Araber im 7. Joorhundert häi under anderem d Lokaldünastie vo de Kakuzide und spööter vo de Atabegs vo Yazd d Stadt beherrscht. Denn häi sä d Mongoole erooberet, aber nit zerstöört. 

Yazd isch 1907 historisch bedütsam worde, wo d Gränze vo de Inträssesfääre vo de Brite und de Russ in Persie im ene Verdraag festgläit worde si. Zum russische Iiflussgebiet häi d Gebiet nördlig vo Yazd ghöört, zum britische die südlig drvoo.





</doc>
<doc id="45407" url="https://als.wikipedia.org/wiki?curid=45407" title="Teheran">
Teheran

Teheran ( "(Tehrān)" //) isch d Hauptstadt vo Iran und vo dr Browinz Teheran. Im administrative Stadtgebiet lääbe 8'778'535 Mensche (Berächnigsstand 2012), in dr Metropolregion, wo öbbe s gliiche wie d Browinz Teheran isch, 15'146'845 (2012). Teheran isch en Industrii- und Handelsstadt, het Uniwersidääte, Hoochschuele, Bibliotheke und Museum und isch e bedütends Wirtschafts-, Wüssenschafts- und Kulturzentrum und e wichdige Verchehrsknotepunkt im Land.

D Bevölkerig vo Teheran het sich in de letschte Joorzäänt seer schnäll entwigglet. 1800 häi 15'000 Lüt in dr Stadt gläbt, 1883 si s scho mee as 100'000 gsi und Teheran isch zur Groossstadt worde. Bis 1956 isch d Zaal vo de Iiwooner uf 1,5 Millione aagstiige und und denn si vili Vorort iigmäindet worde und Migrante us em Umland in d Stadt cho, wo dass es 2006 scho 7,8 Millione gsi si. Noch Berächnige sis 2012 fast 8,8 Millione gsi. D Bevölkerigsdichdi in dr Stadt isch 10'877 Iiwooner bro Kwadratkilometer. In dr Metropolregion häi 2006 13,4 Millione Lüt gläbt (Volkszelig 2006) und 2012 het mä mee as 15,1 Millione berächnet. D Bevölkerigsdichdi in dr Metropolregion lit bi 713 Iiwooner bro Kwadratkilometer.

1963 isch de Fuessball-Club Persepolis Teheran gründet worde.




</doc>
<doc id="45409" url="https://als.wikipedia.org/wiki?curid=45409" title="Großherzoglich Badische Staatseisenbahnen">
Großherzoglich Badische Staatseisenbahnen

Im Großhärzogdum Badè isch ab 1840 è Staatsbahn, welli 1872 unter de Bezeichnig Großherzoglich Badische Staatseisenbahnen (BadStB) zun èrè eigèschtändigè Ysebahnvowaltig worrè isch. Si sinn bi dè Verstaatlichung vo dè dütschè Länderbaanè 1920 i diè Dütschi Rychsbaan integryrt worrè; irè Streckènetz hèt zletscht ä Längi vo etwa 2.000 Kilometer gcha.

Noch èm Herzogtum Braunschweig isch Badè dè zweite dütsche Staat gsi, wo dè Bau un Betriäb vo Ysèbahnè uff Rechnung vom Staates i d Hand gnoo hèt. Im Johr 1833 isch zum erschtè Mol vom Monnèmer Unternemmer Ludwig Newhouse dè Vorschlaag zum Bau von èrè Ysèbahn vo Monnem uff Basel uffkoo, hèt abber znägscht kei Zuèschtimmig bi dè badischè Regyrig gfundè. Au witeri Vorstööß, z. B. durch dè Friedrich List, sin znägscht ohni Erfolg blibbè. Erscht d Gründig von èrè Ysèbahngsellschaft im benochborteè Elsass zum Bau von èrè Linniè vo Basel noch Strooßburg im Johr 1837 hèn zu ärnschthaftè Planigè zum Bau von èrè Ysèbahn z Badè gführt, um s Abwanderè vo Vokehrsschtröm ys Elsass z vomydè. In èm ußerordentlichè Landtag hèt diè badischi Ständevosammlig am 29. März 1838 drei Gsetz zum Bau vo dè erschtè Strecki zwischè Monnèm un dè Schwizer Gränz bi Basel bschlossè. Zusätzlich isch no è Stichbahn noch Badè-Badè un è Zwygstrecki uff Strooßburg blanet gsi. Dè Bahnbau hèt söllè uff Staatskoschtè erfolgè, dodèfür hèt sich bsunders dè Karl Friedrich Nebenius ygsetzt. Im September 1838 isch Baubeginn gsi.

Für dè Ysebaabau isch s Innenminischterium zuèschtändig gsi, wo für sellen Zwèck è eigni Behörde gründet, wo "Ysebahn-Bau-Direktion" gheissè hèt. Spööter isch diè Ysebahnbaubehördè i diè "Oberdirektion vom Wasser- un Straßèbau" yglyderet worrè. Dè Betriäb vo dè Ysèbahn isch dogegè èm Ußèminischterium zuègordnet worrè, wo mo selli Uffgaab aa d Oberposchtdirektion überdrait hèt, welli vo den aa "Oberdirektion der Posten und Eisenbahnen" genennt worrè isch. Erscht mit dè Ygliderig vo dè badischè Poscht i d Reichsposcht 1872 isch è eigèschtändigi Ysebaavowaltig z Badè entschtandè, diè Großherzoglich Badischi Staatsysèbaa.

Die erschti Strecki, wo au als "Badischi Hauptbaan" bezeichnet wörd, isch i dè Johr 1840–1863 schrittwys fertiggschtellt worrè. Dè erschte, 18,5 km lange, Abschnitt zwischè Monnèm un Heidelberg isch am 12. September 1840 in Betriäb gnõ worrè. Znägscht isch diè Streggi mit dè Lokomotivè "Greif" un "Löwe" befaarè worrè, 1841 isch di dritti Lokomotyv "Heidelberg" denzuè kô. Während dè erschtè beidè Betrybsjohr hèt dè englischi Ingenieur Thomas Turner d Uffsicht übber dè Faarbetryb, er schtammt vo dè Lokomotivfirma Sharp, Roberts & Co., welli diè erschtè badischè Lokomotivè gliferet hèn. Im Uusbau vom Netz folget d Abschnitt bis Karlsruè 1843, Offèbürg 1844, Fryburg im Briisgau 1845, Schlièngè 1847, Efringè-Kirchè 1848 un Haltingè 1851. Diè Sitèbaanè uff Kehl un Badè-Badè sind scho 1844 bzw. 1845 eröffnet worrè. Diè Witerführig vo dè Hauptstrecki durchs Basler Bièt hèn Vohandligè mit dè Schwizerischè Eidgnossèschaft erforderet, woby Meinigsvoschidèheitè übber dè beschti Ort für dè Aaschluss vo dè badischè Baan a s Schwizer Netz – Basel odder Waldshuèt – zu Verzögerigè gfüürt hèt. Im Staatsvotrag vom 27. Juli 1852 isch mo ubberyko, de Badischè Staatsbaa dè Bau un Betriäb vo irer Ysebaa uff Schwizer Hoheitsgebièt z ermöglichè. Diè gfundni Lösig mit èm Aaschluss vo dè Hochrhystrecki an d Hauptbaan am Oberrhy isch im Hyblick uf dè Aaschluss as Schwizer Ysebaanetz èn betryblichè und finanziellè Glücksfall gsi.

Badè hèt sich sini Ysèbaastreggè als einzigè dütschè Staat znägscht in 1600 mm-Breitschpur erbaut. Ebbèso hèt dè Staat vosuècht, Württèbärg um 1844 bi dè Vohandligè zum Bau vo dè Württèbärgischè Weschtbaan uff sini Spurwitti z vopflichtè. Nochdem d Fäälentscheidig bi dè Waal vo dè Spurwitti offèsichtlich worrè isch, hèt sich diè badischi Bolitik znägscht no vehement dièsbezüglich voteidigt. So argumentyrt dè Hofmarschall Freiherr vo Göler (1809–1862) 1846 in èrè Sitzig vo dè Erschtè Kammer vo dè Landschtänd:

Erscht nochdem sich usègschtellt hèt, dass alli Nochbooländer d Normalschpur (1435 mm) bevorzuugt hèn, hèt diè Badischè Staatsbaan innerhalb vo nu einem Johr 1854/55 alle iri bis dörthy erschtellti Streggè umgschpuurt (Umschpurig).

Diè Bahn hèt Basel 1855, Waldshuèt 1856 un Konschtanz 1863 erreicht. Domit isch diè 414,3 km langi Badischi Hauptbahn fertiggschellt gsi. Nochdem mit dè Badischè Hauptbaan diè wichtige Nord-Süèd-Achsè Monnèm–Basel sowiè d Aabindig vom Bodenseeraum realisyrt gsi isch, hèn sich diè witerè Netzuusbautè uff d Erschlièßig vom Raum Pforzè mit dè Streggi Karlsruè–Pforzè–Müülacker (eröffnet 1859–1863), d Aabindig vom Odèwaald un Tauberfrankè mit dè "Odèwaaldbaa" Heidelberg–Mosbach–Würzburg (eröffnet 1862–1866) sowiè dè Schaffig von èrè Diräktvobindig vo Karlsruè noch Konschtanz ohni dè Umwäg übber Basel in Form vo dè "Schwarzwaldbaan" (eröffnet 1866–1873).

Scho bim Bau vo dè Badischè Hauptbaan isch d Voknüpfig mit èm Schwizer Ysènbaanetz blanet. Selli hèt erschtmols mit dè Inbetrièbnaam vo dè Rhybrugg bi Waldshuèt am 18. August 1859 glungè , welli vom Robert Gerwig baut worrè isch. Witeri Vobindigè sin 1863 z Schaffhuusè, 1871 z Konschtanz un 1875 z Singè entschtandè. Diè Basler Vobindigsbaan, welli dè rächtsrhynische "Badischè Baanhof" mit èm linksrhynischè "Centralbaanhof" vobindet un diè hütt diè wichtigschte Ysènbaavobindig zwischè Dütschland un dè Schwiz darschtellt, isch èrscht 1873 eröffnet worrè.

D Vobindig nõch Nordè in Richtig Woinèm-Darmschtadt–Frankfurt am Main isch schu sit 1846 durch d Main-Neckar-Bahn hergschtellt worrè, a derè s Großherzogdum Badè beteiligt gsi isch. 1879 isch d Riedbahn gfolget, an dèrè Badè allerdings kein Aadeil ka hèt. Sit 1861 gits nôch èm Bau vo dè Rhybrugg zwischè Kehl un Strôßburg au è direkti Vobindig mit Frankrych. Dè Aaschluss a d Pfalz isch znägscht 1865 mit èrè Schiffsbrugg bi Karlsruè–Maxau sowiè 1867 mit dè Vobindig zwischè Monnèm un Ludwigshafè realisyrt worrè. D Vobindig mit Bayern isch mit dè Eröffnig vo dè Badischè Odèwaldbaan 1866 hèrgschtellt worrè.

Bsunders schwirig sin d Vohandligè übber è Vobindig mit Württèbärg gsi, zmôl beidi Länder diräkt um dè Vokeer zwischè Dütschland un dè Alpèpäss konkurryrt hèn. Während Badè diè Aabindig übber Pforzè favorisyrt hèt, isch Württèbärg an èrè möglichscht diräktè Aabindig z Bruchsaal intressyrt gsi. D Einigung hèt mo in èm Staatsvotraag am 4. Dezember 1850 besiglè könnè, wobi Württèbärg dè Bau vo dè diräktè Linniè Schtuègètt–Mülackẽr–Brettè–Bruchsaal (Württèbärgischi Weschtbaan) au uff badischem Territorium zuègschtandè worrè, während Badè diè z Württèbärg ligendi Vobindig Pforzheim–Mülackẽr (luèg Baanstreggi Karlsruè-Mülackẽr) bauè un betrybè hèt dürfè. D Aabindig z Bruchsaal isch schu 1853 in Betrièb gnõ worrè.

Erwiterungè vom Streggènetz hèn entwedder dè regionaalè Erschlyßig odder sin unter militärischè Gsichtspünkt errichtet worrè. Erwäänenswärt sin:

Um 1895 isch s Ysèbaannetz vo dè Badischè Staatsbaan bis auf chlyneri Ergänzigè färtiggschtellt gsi. Im Joor 1900 hèt s 1996 km Streggèlängi umfasst, dõdevõ 1521 km im Eigèdum vo dè Staatsbasn. I dè Folgejoor isch dè Schwerpunkt vo dè Uusbaumaßnaamè bim Umbau vo dè Knotèbahnhööf glegè. Diè wichtigschtè Umbautè hèn folgendi Objekt betroffè:

Dè Neubau vom Heidelberger Hauptbaanhof hèt weggè m beginnendè Ärschtè Weltchrièg nimmi fertiggschtellt worrè könnè, dõher hèt sich dè Bau bis 1955 verzögeret.

Meereri Bahnstreggè z Badè sin vo privater Hand baut worrè, abber vo dè Staatsbahn betribbè un i dè meischtè Fäll spõter ganz übernõ worrè. Dõdèbi handelet s sich nit nu um Nebbèstreggè mit uusschlièßlich lokaler Bedütig wiè d "Wysèdalbaan" Basel–Schopfè–Zell im Wysèdal, eröffnet 1862, sondern au um Hauptbaanè. Nebbè dèm Beschtreebè vo dè Städt, welli bisher ohni Ysèbaanaaschluss blibbè sin, nõch è besserè Aabindig aa s Verkeersnetz hèn sich au diè größerè Städt im Land bim Baanbau engagyrt, um irè Umland z erschlièßè un iri Stellig als Verkeersknotèpünkt z feschtigè. So hèt diè Stadt Monnèm dè Bau von èrè diräktè Ysèbaavobindig nõch Karlsruè ohni dè Umwäg übber Heidelberg, um uss èm Verkehrsschattè z trettè, in wellen sy durch d Verknüpfig vo dè Badischè Hauptbaan mit dè nõch Nordè witerführendè Main-Neggõ-Baan z Fridrichsfäld bzw. Heidelbärg gerõõtè gsi isch. Im Gegèzug hèt sich di Stadt Heidelbärg für dè Bau vo dè Streggi Heidelberg–Schwetzingè–Speyer engagyrt, um iri Stellig als Knotèpunkt z feschtigè.

Diè wichtigschtè vo dè privat erbautè, vo dè Staatsbaan betribnè Streggè sin:

Mit dè Gründig vo dè Dütschè Rychsbaan am 1. April 1920 isch diè Badischi Staatsbaan i diè Rychsbaan ygliderèt worrè. Diè Baanvowaltig z Karlsruè hèt in "Rychsbaandirektion Karlsruè" umfirmyrt. Bi dè Gründig vo dè Rychsbaan isch è Wunschlischte übber no nit realisyrti Bahnstreggè z Badè uffgschtellt worrè, vo dèrè allerdings nu vir Streggè baut worrè sin:
Mit èm Bau vo dè Ysèbaavobindig Brettè–Kürnbach (mit èm möglichè Aaschluss a d "Zabergäubaan" z Leonbronn) isch aagfangè worrè, diè Streggi isch abber niè färtiggschtellt worrè.

Diè Badisch Staatsbaan hèt am 13. September 1913 dè elektrische Betrièb mit Weähselschtrom 15 kV, 16 2/3 Hz uff dè "Wysèdalbaan" Basel–Zell im Wysèdal sowiè uff dè abzwygendè Streggi Schopfè–Säckingè. Für dè Betrièb isch nebbè ènèrè Versuchslok vo dè Reihe A¹ insgsamt 11 E-loks vo dè Reihè A² un A³ (Baureihè E 61) bschafft worrè. Alli Lokomotyvè hèn èn Stangèaatryb ka, wellè uff drei Achsè gwürkt hèt. Diè Elektrifizyrig vo dè Wysèdalbaan hèt in erschter Linniè dè Erprobig vo dè elektrischè Traktion diènt, è größeri vokeerlichi Bedütig hèt si nit ka. Zu ènèrè Uuswitig vom elektrischè Betrièbs isch es uffgrund vo dè wirtschaftlich schwirigè Laag nõch èm Erschtè Wältchrièg nimmi ko, d Elektrifizyrig vom badischè Bahnnetz isch erscht ab 1952 in größerem Umfang fortgfüürt worrè.

Diè Streggè vo dè Badischè Staatsbaan sin wiè folgt eröffnet worrè:

Bi dè mit "¹" benamstè gränzübberschritendè Streggè ghört nu dè Streggèdeil bis zu dè Staatsgränzè zu dè Badischè Staatsbaan. Diè Basler Verbindigsbaan isch durch diè Schwizerischi Centralbaan baut un vo dè Badischè Staatsbaan mitfinanzyrt worrè. Dè für d Höllèdalbaan vorgsenene Streggèabschnitt Donaueschingè-Hüfingè isch uff Staatskoschtè baut worrè, abber znägscht vo dè Breegdalbaan als Privatbaan unterhaltè un betribbè worrè. Nõch Eröffnig vo dè Höllèdalbaan 1901 isch uff sellem Abschnitt diè Betrybsfüürig sowiè dè Unterhaalt vo dè Badischè Staatsysèbaan übernõõ un ein Gemeinschaftsbetryb ygfüürt worrè.

Als staatlich betribbèni Privatbaanè sin eröffnet worrè:

Ußer dè Streggi Ettlingè Wescht–Ettlingè Stadt, welli am 1. Januar 1898 vo dè B.L.E.A.G. übernõ worrè isch, sin alli staatlich betribbenè Privatbaanè im Lauf vo dè Zit in Staatsbsitz übergangè.

È Sonderrollè nimmt d Streggi Mosbach–Mudau als brivat betribbeni Staatsbaanstreggi sowiè als einzigi Schmalschpurbaan vo dè Badischè Staatsbaan y, welli am 3. Juni 1905 eröffnet worrè isch. Mit èm Bau un Betrièb vo sellerè Streggi isch d Firma Vering & Waechter beufftrait worrè.

Als brivat betribbeni Staatsbahn isch eröffnet worrè:

Nebbè dè vo dè Badischè Staatsbaan betribbenè Ysèbaanè git s ab 1887 au vollschtändig brivat betribbeni Ysèbaanè, wo i dèrè Lischte nit enthaaltè sin.

Diè Dütsch Rychsbaan hèt s badische Streggènnetz bis 1945 mit folgendè Streggè komplettyrt:

Ebbèso sin einigi Streggè vo uswärtigè Staatsbaanè baut worrè, wo badisches Territorium berüürt hèn. Dè Abschnitt Brettè–Bruchsaal wechslet 1878 is Eigèdum vo dè Badischè Staatsbaan.

Diè beidè erschtè Dampflokomotyvè für diè Badischi Staatsbaan hèt diè englischi Lokomotyvschmitti "Sharp, Roberts & Co" baut un bis 1839 uusgliferet. Si hèn diè Nammè "Löwe" un "Greif" trait. Mit èm Witerbau vo dè Ysebaastreggènè isch dè Fahrzüügpark schnell aagwachsè. Zum Zitpunkt vo dè Umschpurig vo Breit- in Normalschpur 1854/55 wared schu 66 Lokomotyvè, 65 Tendẽr un 1133 Wagè im Bschtand. Am Ènd vom Èrschtè Weltchrièg hèt dè Fahrzüügbschtand 915 Lokomotyvè, 27600 Güèterwagè un 2500 Personèwagè betrait, vo dennè lut Versailler Vertrag 106 Lokomotivè, 7307 Güèterwagè un 400 Personèwagè a d Sygermächt als Reparation abzgää gsi sin. È Übberblick übber diè Badischè Lokomotyvbaureihè findet sich i dè Lischtè vo dè badischè Lokomotivè un Trybwägè.

Diè Badischi Staatsbaan hèt d Entschtehig von èrè eignè Ysebaafahrzüüg-Induschtry z Badè durch di bevorzuugti Bschtellig bi yheimischè Firmè gförderet. Bevorzuugtè Herschteller vo Lokomotyvè isch d Maschinèfabrik vom Emil Keßler un Martiensen z Karlsruè gsi, us dèrè sich spôter d Maschinnèbau-Gsellschaft Karlsruè entwicklet hèt. Diè drei wichtigschtè Wagèliferantè vo dè Badischè Staatsysèbaan sin sit ca. 1842 d Waggonfabrik Schmieder & Mayer z Karlsruè, diè 1862 gründeti Waggonfabrik Fuchs z Heidelbärg und diè 1897 gründeti Waggonfabrik Raschtatt gsi. In gringem Umfang hèt au d Hauptwärkschtätti Karlsruè selbscht Eisenbahnwagè hèrgschtellt.

Am 13. Juni 1863 hèt diè Badische Hauptbaan d Stadt Konschtanz am Bodèsee erreicht un dõmit iren südöschtlichè Endpunkt, well d Seelinniè erscht 1871 gu Romanshorn witer gführt hèt. Diè Bodèseegürtelbaan uff dè Nordsitè vom See hèt sogar erscht ab 1901 Südbadè übber Fridrichshafè (Württèberg) mit Lindau (Bayern) un Bregenz (Öschterrych) vobundè. Zum Witertransport vo dè Reisendè un Güètẽr sin nu d Dampfschiffvobindigè vom Konschtanzer Hafè uus in Betracht kô. Schu am 1. Juli 1863 hèt dè badischè Staat diè "Dampfschiffahrtsgesellschaft für den Bodensee und Rhein" z Konschtanz, è 1830 gründeti privati Aktiègsellschaft, welli mit vir Glattdeckdampfer un drei Güterschleppboot èn gregeltè Schiffsvokeer uff èm Bodèsee betribbè un als "Großherzoglich Badischi Bodèseedampfschiffahrt" dè Vokeersabdeilig vom Amt für Uuswärtigè Aaglegèheitè z Karlsruè aaghört hèt. Diè Vowaltig isch dè Großherzoglich Badischè Staatsysèbaanè zuègordnet un vo Bezirksbeamtè z Konschtanz uusgübt worrè.

Um d Kapazität a diè gschtigni Nõchfroog aazpassè, sin 1863 zwei neui Glattdeckdampfer in Ufftraag gää worrè. 1871 isch s erschti repräsendativi Salondampfschiff "Kaiser Wilhelm" in Diènscht gschtellt worrè, demm sin bis 1902 füüf Halbsalondampfschiff gfolget. Ußerdem hèn zwei aytrybslosi Trajektschiff Ysebaawaggons zwischè Konschtanz un Bregenz bzw. Lindau beförderet. Nõch èm Erschtè Weltchrièg isch d Großherzoglich Badischi Bodenseedampfschiffahrt 1920 wiè alli Länderbaanè èm Dütschè Rych unterschtellt worrè un isch 1924 i dè Dütschè Rychsbaan uffgangè. Diè sibbè badischè Schiff sin unter dè Rychsflagè gfaarè un d "Kaiser Wilhelm" hèt dè neu Nammè "Baden" erhaaltè. Diè unterschydlichè Farbè vo dè badischè, württèbergischè un bayrischè Schiff sin durch è einheitlichs Wyß ersetzt worrè - diè Wyß Flottè hèt d Nõchfolg vo dè vormolig "buntè Flottè" aatrettè.





</doc>
<doc id="45413" url="https://als.wikipedia.org/wiki?curid=45413" title="1. Februar">
1. Februar

Dr 1. Februar isch dr 32. Dag vum Gregorianische Kalender, dodermit blybe no 333 (in Schaltjohr 334) Däg bis zum Änd vum Johr.





</doc>
<doc id="45414" url="https://als.wikipedia.org/wiki?curid=45414" title="2. Februar">
2. Februar

Dr 2. Februar isch dr 33. Dag vum Gregorianische Kalender, dodermit blybe no 332 (in Schaltjohr 333) Däg bis zum Änd vum Johr.






</doc>
<doc id="45416" url="https://als.wikipedia.org/wiki?curid=45416" title="Saweh">
Saweh

Saweh (Persisch ساوه) isch e Stadt in dr Markazi Browinz im Iran. Si lit öbbe 100 km südwestlig vo Teheran.

Im 7. Joorhundert vor dr Zitewändi isch Saweh e Festig vo de Mede gsi. Under de Parther het si Saavakineh ghäisse, und isch e wichdigs Zentrum in iirem Riich gsi. 

Im Middelalter häi d Dalaymite und d Seldschuke dört residiert. Im 13. Joorhundert isch si bi dr Invasion vo de Mongoole schweer beschäädigt worde. Die mongolische Ilchane häi d Stadt denn wider ufbaut. D Timuride (1370 bis 1507) häi Saweh blünderet und under de Safawide (16. bis 18. Joorhundert), wo in Persie dr schiitisch Islam as Staatsreligioon iigfüert häi, het si sich erhoolt und isch wider gwaggse. Wo denn in dr Middi vom 19. Joorhundert Teheran die offizielli Hauptstadt worde isch, het d Stadt vil vo iirer Wichdigkäit verloore und e Hufe Lüt si in die nöji Hauptstadt züüglet.

Dr Marco Polo isch uf em Wääg zum mongolische Groosskhan z Saweh verbii choo und verzellt in sim Buech "Il Milione", ass die häilige drei Köönig dört begraabe sige.




</doc>
<doc id="45417" url="https://als.wikipedia.org/wiki?curid=45417" title="Qanat">
Qanat

E Qanat, (, au "Kanat") isch e dradizionelli Form vo dr Förderig vo Früschwasser mäist in Wüstegebiet im Middlere Oste. Es handlet sich drbii um Wasserstolle, wo Drink- und Nutzwasser us hööcher gläägene Bärgregione bezien.

Mä vermuetet ass d Lüt im hütige Iran scho vor 2000 vor dr Zitewändi mit Qanat Wasser gförderet häi. Die erste schriftlige Hiwiis stamme us eme Bricht über e Fäldzug vom Sargon II. (722 bis 705 v. d. Z.). Vor allem am Rand vo de Wüesten vo Lut und Kavir wird hüte no uf die Art Wasser gwunne. Äins vo de früeste Qanat isch daas vo Zavareh.

Vom Iran us het sich die Technik vor allem über d Siidestrooss in dr Antike Wält verbräitet und isch noch dr erste persische Eroberig im Joor 525 v. d. Z. au uf Egüpte choo. Mä wäiss vo Qanatsüsteem z. B. in dr Oase Charga.Au im Römische Riich het mä d Qanat kennt, aber d Römer häi d Technik vo de Akwedukt vorzooge. Si si im nördlige Indie bekannt gsi, wie dr Megasthenes öbbe 300 v. d. Z. brichtet, und au z Turfan in China. Mit de Araber häi si sich uf Algerie, Marokko, Sizilie (z. B. d Qanat vo Palermo) usbräitet, schliesslig uf Spanie und vo dört uf Südamerika.



</doc>
<doc id="45419" url="https://als.wikipedia.org/wiki?curid=45419" title="Strassenbahn Schaffhausen–Schleitheim">
Strassenbahn Schaffhausen–Schleitheim

Diè Strossèbahn Schaffhuusè–Schlaatè, abkürzt StSS, isch è Vokeersunternää im Schwizer Kanton Schaffhuusè. Es hèt è elektrischi, meterspurigi Überlandstroossèbahn betribbè, welli vom 8. August 1905 aa Neuhuusè mit èm Schlaatèmer Ortsdeil Oberwisè verbundè hèt. Diè Züège vo dè StSS hèn dodèby durchgängig vo un bis i di Kantonshauptschtadt Schaffhausen vokeert. Dodèby hèn si d Gleis vo dè ehemaligè Stroossebahn Schaffhuusè gnutzt, welli vo dè Schaffhuuser Strossèbahn (SchSt) betribbè worrè sin. Am 1. Oktober 1964 hèt mo diè Züüg uff dè Überlandstrecki durch Autobuss ersetzt. S Unternemmè hèt ab dört als "Autoverbindung Schaffhausen–Schleitheim" ("ASS") firmyrt, sit 2001 heisst s "Regionale Verkehrsbetriebe Schaffhausen" ("RVSH"). Diè Aktiègsellschaft tretet meischt unter dè Marketingbezeichnig "SchaffhuusèBus" uff un betrybt usserdèm no diè Linniè 22 bis 25.

D Kilometryrig vo dèrè Überlandstreggi hèt bi dè Durchfahrt unter dè Hochrhybaan aagfangè; selli isch er im Zuug vo dè Klettgauerstrõss erfolgt. Es isch witter d Halteschtell "Kreuzstrasse" koo, bevor aaschliessend d Beringer Ängi durchfaarè worrè isch – so würd èm Yschnitt zwischèm Buechbüel un èm Galgèbuck gsait. Bim Ängihof hèt sich diè erschti Uuswychi bfundè, diè offizièlli Stationsbezeichnig hèt uff "Engehof" glutet. Diè Streggi füürt dört entlang vo dè Hauptstrõss 14 übber Beringè un Lööningè noch Siblingè. Lööningè hèt èn eigne Baanhof ghaa, z Beringè un Siblingè hèt mò d Station am Aafang in èrè Wǜrtschaft ygrichtet. D Beringer Station isch zuè dè Abgränzig vo dè Station Beringen Bad Bf a dè Hochrhybaan denn au "Beringen StSS" dauft worrè. Für dè Güètervokeer sin in beidi Dörfer separati Güèterschöpf baut worrè. Näb sèllèm Siblinger Güèterschopf stòt au s Siblinger Depot, wo au d Wärchschtatt vo dè StSS lokalisyrt gsi isch. 

Bi dè Passhöchi Sibblingerhöö, wo au è glychnamigi Halteschtell mit offenem Wartehüsli exischtyrt, lyt dè Scheitelpunkt vo dè StSS-Strèggi. Im witerè Volauf füürt si ooni Zwǜschèhalt a dè Sidlig "Näppèdaal" vorby bis zuè dè Halteschtell "Hohbrugg", wo è bekannti Wǜrtschaft stòt un ußerdèm dè Wäg vo dè einzigè Alp am Randè obbè abbè chunnt. Well d Hohbrugg am Fuèss vo dè Stygig uff d Siblinger Höö lyt, isch dört è Uuswychi blazyrt worrè. Aaschlǜssènd gòt d Strèggi im Daal nõch fürrè zuè dè Station Schlaatè. Schlaatè hèt näbbè Lööningè è eigènès Stationshuus ghaa, braktischerwys hèt mò è Woonhuus am unterè Dorfrand zuè dè Station umgmodlèt. In Richtig Obberwisè isch z Schlaatè è Depot baut worrè, wo öppè 200 m näb dè Station am rächtè Ufer vum Dorfbach hèrrèbaut worrè isch. 
D Strèggi gòt vo dört durch s Dal vum Schlaatemer Dorfbach a dè Sägi vorby. Churz vor dè Mündig vum Schlaatemer Dorfbach i d Wuètè, bim Flüèli, isch d Trassè i d Obberwisè durrè zogè un zum schwyzer-dütschè Gränzübbergang Obberwisè-Stüèlingè gfüürt worrè. Bim dörtigè schwyzer Gränzhüsli isch d Endschtation "Oberwiesen-Stühlingen" aaglait gsi. Dè Clou vo dèrrè Strèggi, dè Aaschluss a dè Baahof vo Stüèlingè a dè Wuètèdalbaan, wo vo dört us öppè èn halbè Kilometer entfèrnt isch, sowiè d Witterfüürig bis zuè dè Stüèlinger Ortsmitti isch zwar blaant gsi, aber niè realisyrt worrè. Dõdemit isch d StSS è Stichschtrèggi blibbè, è Karrièrè als internationali Baanschtrèggi hèt si niè ghaa.

Im Johr 1863 isch d Hochrhybaa vo Basel gu Konschtanz eröffnet worrè. Si füürt durch dè Chläggi im Kanton Schaffhuusè. Diè Streggèführig vo dè Hochrhybaa im Chläggi versuècht èn Kompromiss z ermöglichè, well diè verschidnè Gmaandè um èn Baanaaschluss konkurryrt hèn. 
Nõchdèm vor allem d Hallauer als woolhabendschti Wyybaugmaand erfolglos d Trassè vo dè Hochrhybaan uff an rächtè Rand vum Chläggidal durrè ziè hèn wellè, isch d Trassè i dè Mitti im Unterchläggi resp. ehnder am linkè Dalrand im Obberchläggi durrè zogè worrè. Folgendi Gmaandè entlang èm Randè un èm nördlichè Dalrand vum Chläggi hèn mit Uusnaam vo Beringè nit brücksichtigt wörrè chönnè :
Bi Hallau muè dèzuè gsait wörrè, dass d Hallauer irèn Baanaaschluss mit èm Bf. Wilchingè-Hallau schu 1863 übberchò hèn, dèsèll Baanhof isch abber èn unglièbtè Kompromiss gsi, well d Station bim Wilchinger Wyler Unterneuhuus un dõdemit im Abschtand vo öppè je 2 km zwǜschè dè Wyybaudörfer Hallau un Wilchingè lyt.

Als 1870 dè Bau vo dè Sauschwänzlèbaan bschlossè worrè isch, hèt mo d Idee von èrè normalschpurigè Vobindig vo Stüèlingè noch Beringè kaa. D Idee isch abber nit gsi, è Alternatyvroutè für dè Chläggi-Abschnitt vo dè Hochrhybaan übberzchò, sondern è Witterfüürig vo dè aadenktè Bõõdorfer Baan. Dõdemit wär è durchgängigi Vobindig zwǜschè Fryburg un Schaffuusè als Zuèlauf vo dè immer no blaantè Alpèdransversalè i dè Bündner Alpè (Splügèpass/Lukmanièrpass) entschtandè. D 1872 hèt d Schwizerische Eidgnossèschaft è Konzession erdeilt zum Bau von èrè Vobindig vo Stüèlingè nõch Beringè, 1875 isch sogar èn Staatsvotraag abgschlossè worrè. Uffgrund vom abflauendè Ysebaaboom un dè Alpèdransversalè übber dè Gottard isch d Idee abber niè realisyrt worrè.

Grossi Deil vom Kanton Schaffuusè sin bis zum Änd vom 19. Johrhundert zuè nèm Baanaaschluss chò. È Uusnaam isch dè rächte, nördlichè Rand vum Chläggi-Dal un s Schlaatemer Dalbeggi gsi. Dõher hèt s dè Regyrigsrôt vom Kanton Schaffhuusè es für aagmessè ghaaltè, dè Kanton bim Bau von èrè Schmalspurbahn sèlber a d Kandarrè z nää. Am 14. Februar 1904 hèn diè Stimmberechtigtè vom Kanton s Dekreet übber dè Bau un Bedryb von èrè Übberland-Drämli Schaffhuusè–Schlaatè befürwortet. S Übberland-Drämli isch vo Aafang aa als Lokalbaan blaant un èntschprèchend budgetyrt gsi. 

Am 4. Februar 1904 isch s blaante Drämli vor s Volk chò un mit 4267:2861 Stimmè aagnõ worrè. Bi dè Gegner vum Drämli isch s vor allem um diè hochè Köschtè gangè, s Brojèkt isch nämli mit 1,1 Mio. Stutz, also ènèrè guètè Kischtè, voaaschlat worrè. 

Im Mai 1904 isch d Streggi abgschteggt gsi, d Baublään sin ygraicht worrè. Ändi Septembèr 1904 hèt mò aagfangè, d Schinnè uff èm Abschnitt Siblingè-Obberwisè z volegè, èn Monèt spôter hèt mò wèg èm Winterybruch nu 200 m vor dè Ändschtation, also öppè bim Rank am Fuèss vum Flüèli, uffhörè müèsè. Schu Aafang Februar 1905 isch s Gleis fèrtig volait gsi, dènõch sin d Delegraphèleitungè un dè Räscht vo dè Strèggi draa chò. S bedryblichè Zèntrum schu bim Bau isch s Depot am weschtichè Dorfrand vu Siblingè gsi, wèll vo dört no èn Streggèascht gu Gächlingè/Obberhallau blaant gsi isch.
Aafang Juni 1905, nõch uugfäär ènèm Johr Bauzit, isch d Jungfèrèfaart vo Siblingè bis Obberwisè unternõ worrè. Am 8. Auguscht 1905 isch diè gsamt Strèggi ygweyt un im Bedryb übbergää worrè. D Schlaatemer hèn extra für sèll Fäscht èn Triumphbogè us Holz näb dè Schlaatemer Station baut.

Diè Infraschtrukturgränz zwischè SchSt un StSS isch aafangs bi dè Unterfüürig vo dè Hochrhybaan obberhalb vo dè Neuhuuser Ortsmitti voloffè. Dè 780 Meter lange Abschnitt zwischè dè Halteschtell Neuhuusè-Scheidegg un dè Hochrhybaa-Brugg hèt aafangs zu dè SchSt ghört un isch erst 1908 a d StSS übbergää worrè. Trotzdäm isch sèllè Abschnitt scho vo Aafang aa mit dè uff dè Überlandstreggi üblichè 900 Volt Glychschtrom elektrifizyrt. Uff dè 1,74 Kilometer langè Streggi zwǜschèm Baanhof Schaffhuusè un Neuhuus Scheidegg sin d StSS-Züüg dõgegè unter dè im Stadtbetryb üblichè 600 Volt Glychschtrom gfaarè. Wèll sowoll d Rhyfallbaan, d Eglisauer Baan un d Seelinniè èrscht mit dè Elegtrifizyrigs-Kampagnè vo dè SBB nõch èm Èrschtè Wältchrièg unter dè Faardròòt chò sin, sin d Züüg vo dè StSS un dè SchSt diè èrschtè elegtrischè Faarzüüg gsi, wo dè Schaffuuser Baanhof bediènt hèn.
Nit alli Zwǜschèhalteschtellè vo dè städtischè Strõssèbaa sin vo dè StSS bediènt worrè, ghaaltè worrè isch nu a dè Stationè Schaffhuusè Chrütz un Neuhuusè Rhyhof. Diè Güèterzüüg sin dodèby nu no 0,6 Kilometer übber dè Personèbaanhof usè zum Güèterbaanhof wittervokeert. Mit sellè Züüg hèt 1905 au dè Güètervokeer uff èm Netz vo dè Strõssèbaan Schaffhuusè aagfangè.

Vo dè Neuhuuser Brugg èwäg isch d StSS bis Obberwisè mit 900 Volt Glychschtrom unter Obberleitig vo Aafang aa bedribbè worrè. Dõdemit isch d StSS diè èrscht elègtrischi Baanschtrèggi im Kanton gsi.
Insgsamt sin 13,7 Kilometer vo dè 16,421 Kilometer langè Übberlandschtrèggi strõssèbündig voloffè. Nu zwǜschè Siblingè un dè Siblingerhöchi hèt s zwei churzi Abschnitt uff dè eigènè Trassè gää, wa hauptsächlich im grösserè Kurvèradius vo dè Bahn gegèübber dè Strõss begründet gsi isch. Grösseri Kunschtbautè sin nit vorhandè gsi. Grossdeils sin Vignolschinnè vowendet worrè, nu i dè Ortsdurchfaartè hèt d Baan uff Rilleschinnè vokeert.

Diè Schwizerischi Induschtry-Gsellschaft (SIG) hèt am Betrybsbeginn zämmè mit dè Maschinèfabrik Örlikè (MFO) vir Trybwäggè CFe 4/4 1–4 glifferèt. Sie hèn Platz für 36 Passagyr botè un zuèsätzlich è Gepäckabteil kaa. Si wared urschprünglich 25 km/h schnell, sin abber spööter uff 40 km/h umgrüschtet worrè. Si hèn è Längi vo 15 Metern un hèn 20 Tonnè gwogè. Uffgrund vo dè positivè Vokeersentwicklig hèn diè glychè Unternemmè 1907 dè füüfte Drybwagè gliferèt CFe 4/4 5. È Johr nooch Bedrybsuffnaam hèn diè obbè gnenntè Firmè dè Gepäckdrybwagè Fe 2/2 51 gliferèt. Er isch spôter als Xe 2/2 51 umzeichnèt worrè. 1921 isch dè Drybwagè CFe 4/4 6 gliferèt worrè.
Diè Baan hèt übber acht zweiachsigi Personèwaggè C 11–18 un übber èn virachsigè Personèwaggè C4 61 vofüègt. S sin usserdèm nüü deggti Güèterwägè K 21–29, füuf offeni Güèterwägè L 31–35, vir zweiachsigi Holzdransportwägè M 41–44 un èn vyrachsigè Holzdransportwagè M 46 zur Vofüègig gschtandè.
Wôrènd vill Wägè nõch dè Bedrybsyschtellig 1964 voschrottet odder vokauft worrè sin, hèt mò d C 11-18 uff offener Strèggi zwǜschè Siblingè un dè Siblinger Höö abgfacklèt resp. vobrännt .




</doc>
<doc id="45420" url="https://als.wikipedia.org/wiki?curid=45420" title="3. Februar">
3. Februar

Dr 3. Februar isch dr 34. Dag vum Gregorianische Kalender, dodermit blybe no 331 (in Schaltjohr 332) Däg bis zum Änd vum Johr.





</doc>
<doc id="45422" url="https://als.wikipedia.org/wiki?curid=45422" title="Kerman (Iran)">
Kerman (Iran)

Kerman () isch en iranischi Stadt in dr Browinz Kerman. Kerman isch 1'076 km vo Teheran in ere Eebeni und 1'755 m über NN. 2006 het d Stadt 636'242 Iiwooner ghaa.

Um d Stadt ume het s uf e baar Site Bärg. Wäge däm isch s im Norde droche wie in dr Wüesti, aber im Süde isch s Klima gmäässigt.

Es isch mööglig, as d Stadt vom sassanidische Köönig Ardaschir I. im dritte Joorhundert gründet worde isch. Si het denn "Ardashir-Choreh" ghäisse. D Araber häi dr Stadt "Bardasir" oder "Bardaschir" gsäit und d Perser "Guwaschir".

D Kerman-Seldschuke häi d Sitelinie vo de Buyide vo Kerman (936–1048) gstürzt und au d Ghaznawide us dr Region verdrängt, und vo 1048–1188 isch Kerman s Zentrum vom Riich vo de Kerman-Seldschuke gsi, wo vom Sultan Qawurd abgstammt si. Im Qawurd si Brueder Alp Arslan isch dr Herrscher vom Riich vo de Groossseldschuke gsi, wo vo Persie bis Sürie gange isch, si Groossgusää Sulaiman het s Sultanat vo de Rum-Seldschuke in Anatolie gründet. Iir Rich isch 1140 bis uf Oman uf dr Arabische Halbinsle gange. Denn häi d Oghuse z Kerman d Macht übernoo, aber die häi sich scho 1195 de Choresm-Schahs müesse underwärfe.

Dr Marco Polo het in sim Bricht noch em „Il Milione“ Kerman as "Kierman" beschriibe.

Scho im 11. Joorhundert isch d Meerhäit vo dr Bevölkerig schiitisch gsi, aber erst noch dr Erooberig 1502 dur die imamitische Safawide isch d Stadt „schiitisiert“ worde. Bis 1794 het dr letscht vo de Zand-Brinze, wo s Land vo 1750 aa beherrscht häi, z Kerman residiert. Im Joor 1842 het dr ismailitisch Aga Khan I. dört en Ufstand aazettlet, wo aber nid glunge isch.




</doc>
<doc id="45423" url="https://als.wikipedia.org/wiki?curid=45423" title="Kerman">
Kerman

Kerman bezäichnet:
Kerman isch dr Familiennaame vo dene Persone:


</doc>
<doc id="45425" url="https://als.wikipedia.org/wiki?curid=45425" title="4. Februar">
4. Februar

Dr 4. Februar isch dr 35. Dag vum Gregorianische Kalender, dodermit blybe no 330 (in Schaltjohr 331) Däg bis zum Änd vum Johr.





</doc>
<doc id="45426" url="https://als.wikipedia.org/wiki?curid=45426" title="Sisinnius">
Sisinnius

Dr Sisinnius (* z Syrie; † 4. Februar 708) isch wahrschyns um dr 15. Jänner 708 zum Papscht gwehlt wore un nume drei Wuche speter an ere schwäre Chranket gstorbe.

Dr Sisinnius isch vermuetli z Syrien as Suhn vun eme Johannes uf d Wält chuu; sy gnaue Geburtsort isch nit bekannt.

Mer waiß wenig vun em: Inthronisiert woren isch er noch ere Sedisvakanz vu 89 Däg am 18. Jänner 708. Ä soll eso schwär chrank gsii syy, ass er nit emol sälber heeb chenne ässe. Ainewäg soll er versuecht haa, syy Papschtamt eso guet wie megli uusziebe. Vu syne Amtshandlige isch nume bekannt, ass er d Order gee het, Chalchstai z richte fir d Reparatur vu dr Muure vu Rom, un ass er churz vor sym Dod e korsische Bischof gsägnet gha het. Ä isch im Petersdom begrabe wore.


</doc>
<doc id="45428" url="https://als.wikipedia.org/wiki?curid=45428" title="Ronnie James Dio">
Ronnie James Dio

Ronnie James Dio, eigendlich Ronald James Padavona (* 10. Juli 1942 z' Portsmouth, New Hampshire; † 16. Mai 2010 z' Houston), isch en US-amerikanische Hard-Rock- und Heavy-Metal-Sänger (vu de Bänds Elf, Rainbow, Black Sabbath, DIO und Heaven and Hell) gsii und het i dem Bereich vu dr Musigg als eine vu de bedütenste Rocksänger gulte. Er behauptet, d' Mano cornuta im Heavy Metal bekannt gmacht z' haa.

De Dio het ab siim füüfte Lebensjooh ud Dränbe vu sim Vater hii Trumpete und Bassgitarre gspillt. Im Joohr 1957, im Alter vu 14 Joohr het er s erste Mal inere Bänd gspillt. Es het sich um d Schuelbänd The Vegas Kins us Cortland ghandlet. De Bändname het über Ronne & The Rumblers zu Ronnie and the Red Caps gwechslet.

Um 1960 het de Dio zum erste Mal de Künstlername Dio (italienisch für „Gott“) bruucht. Nach eigene Ussage i Interviews het er das Pseudonym i Aalehnig an en Mafioso us Florida namens Johnny Dio bruucht, wo ihn zu dere Ziit beiidruckt het.

Nacheme erneute Wechsel vum Bändname i Ronnie Dio and the Prophetes sind verschideni Singles und es erstes Album, mit em Titel "Dio at Domino’s", erschine. D Uufnahme sin im Szene-Lokal"Domino’s Restaurant" entstande, en beliebte Tanztreff z'Cortland, für de d Bänd e längeri Ziit gspillt het und so ersti lokali Bekanntheit erlangt het. S' Repertoire het nebe wenige Eigekompositione hauptsächlich Chartmusik vu dr 1950er und 60er Jahre enthalte.

D' Bänd Ronnie Dio & The Prophets hets bis zum Joohr 1967 gääh. Nebed e paar Bsetzigswechsel het sich au de Name i The Electric Elves gänderet. Enere Anekdote z' folg isch de Name uufgrund vunere Hänselei vum damalige Gittarischt Dick Botoff entstande, wo sich über Nich Pantas lustig gmacht het, wo wege sinere gringe Körpergrösse sine Schue wie en Elf uusgsächi. Vo denn ah het de de Spitzname „Elf“ gha.
S' optische und akustische Erschiinigsbild vu de Bänd het sich immer meh und meh vom Pop abgwendet i richtig zum Rock.

Am 12. Februar 1968 isch d Bänd inen schwäre Autounfall verwicklet worde, bi dem de Gittarisch Nick Pantas ums Lebe cho isch. Alli Insasse sind verletzt worde. De Dio selber isch mitem Chopf gege d Windschutzschibe gschlage und het Verletzige devo treit.

Erst im Mai vum gliche Joohr hends wieder zeme gspillt. Mer het s Word „Electric“ usem Bändname gstriche und mer het sich sit do The Elves gnennt. De Name het bis ins Joohr 1972 bestande.

Am Aafang vu dr 1970er Joohre isch d Band du College-Kneipen tourt und het Material für e ersts Studioalbum erstellt, zu dem ihne aber en Plattevertrag gfehlt het. Irgend Amene Abe sind de Ian Paice und Roger Glover vu Deep Purple Züüge vumne Uuftritt vu de Bänd gsii und hend ihne Aabote, d Platte z produziere. S' erste nur "Elf" gnennte Album isch erschine. Weg de Beziehige zu Paice und Glover hends, jetzt underem Name Elf, chöne aks Vorgruppe vo Deep Purple uf dere ihre US-Tour 1972 uuftrette.

Nachme erneute Bsetzigswechsel het de Dio de Bass ufgäh, um sich uf sin Gsang z konzentriere. D' Bänd het für d'Produktion vu ihrem 2 Album de Standort gwechslet und isch nach England umzoge. De Produzent isch wieder de Roger Glover gsii, uf dem siin Solo-Projekt "Butterfly-Ball and the Grasshopper’s Feast" de Dio e paar Songs interpretiert het. 1974 isch di zweit Platte vu Elf erschine. Mer het ere zwei verschideni Titel gäh, "Carolina County Ball" i Europa und "LA / 59" i Amerika und Japan. In dieser Zeit wurde das Interesse von Ritchie Blackmore, dem Gitarristen von Deep Purple, an Dio geweckt. Das dritte und letzte Album der Bänd Elf erschien 1975 unter dem Titel "Trying to Burn the Sun". Die Platte erlangte Bekanntheit innerhalb der Rockszene.

No während de Arbete am Album sind i Zemearbet vom Dio und Blackmore zwei Songs entstande, wo ufere Single hettet erschine sölle: "Black Sheep of the Family" und "Sixteenth Century Greensleeves". Die Single isch aber nie erschine, vilmeh het the Ritchie Blackmore, wo Deep Purple verlooh het, de Rest vu de Bänd Elf zumene neue Projekt Rainbow formiert. Mit dere Bänd het de Dio mehreri erfolgrichi Albene ufgnoh, drunder au Klassiker wie „Rainbow Rising“ und „Live on Stage“. D Bänd isch international uf Tour gange und het chli Bekanntheit chöne erlange.

1976 ischs Verhältnis zwüsched em Dio und em Blackmore immer meh belastet worde, da di bede immer meh underschiidlichi Ziil hend verfolge wele. Imene Interview het de Dio gseit, er segi em gitarreorientierte Heavy Rock zuegneigt gsii, während de Blackmore Rainbow komerzieller het welle usrichte. Endi 1978 hend sich d Weg vu de beide trennt, als de Blackmore ali Mitglieder usserd em Cozy Powell entlah het, obwohl d Bänd grad amene Album gschaffet het.

Dio het sich darum abem November Black Sabbath agschlosse, wo en Ersatz für de Ozzy Osbourne gsuecht hend. Er het mit de Bänd d Albene "Heaven and Hell" und "Mob Rules" uufgnooh. Uufgrund vu persönliche Differenze het sich de Sänger nach drüü Joohre wieder vu Black Sabbath trennt und het im Oktober 1982 sini eigeni Bänd Dio gründet.

De Stil vu sinere nach ihm benannte Bänd chan als e Melange vu Rainbow und Black Sabbath agluegt werde: En dynamische Hard Rock beziehigswiis Metal mit Texte, wo meistens mystisch, gheimnisvoll und voller Rätsel sind und sich dur e expressivi Bildersprooch uuszeichned. D Gruppe het Albe-Klassiker wie "Holy Diver", "The Last in Line" und "Dream Evil" uufgnooh.

Nacheme wiitere churze Zwüschespiil bi Black Sabbath (1991–1993) isch de Ronnie James Dio wiiterhin de Sänger und Bändleader vu Dio gsii.

Erwähnenswert isch au s' vum Dio gstartete Projekt Hear ’n Aid (1986). Nach em Voorbild vu Band Aid het de Dio verschideni Musiker vum Hardrock und Heavy Metal zemebracht, um de Song "Stars" uufznääh. Mitwürkendi a dem Projekt sind under anderem de Queensrÿche-Sänger Geoff Tate, de Dave Murray und de Adrian Smith vo Iron Maiden, de Rob Halford vo Judas Priest, de Yngwie J. Malmsteen, de Paul Shortino (Rough Cutt), de Eric Bloom und de Donald „Buck Dharma“ Roeser vo Blue Öyster Cult, de Neal Schon und vili anderi gsii.

2007 isch de Dio mit sine Ex-Black-Sabbath-Kollege Tony Iommi, Geezer Butler und Vinnie Appice under em Name Heaven and Hell uf Tournee gsii.
Am 24. April 2009 ischs erste und zuglich letzte Album vu Heaven And Hell erschinne mit em Titel "The Devil You Know".

Am 25. November 2009 het sini Frau bekannt gäh, dass Ärzt bi ihm Magenkrebs im Frühstadium entdeckt hetted.
Am 16. Mai 2010 isch de Ronnie James Dio im Alter vu 67 Joohre gstorbe, nachdem er sich im April no optimistisch zeigt gha het, de Chrebs z besiige. Churz vorem Tod vom Dio het sini Bänd Heaven & Hell ihri komplett Tour abgseit, devo au zahlriichi Festivals und Konzert im dütsche Sproochruum betroffe gsii sind.
Mitgliider vu sinere ehemalige Bänd sind under anderem Mit em Tim Owens als d' Bänd Dio Disciples underwegs, i dere si di bekanntiste Songs vum Ronnie James Dio live uuffüehred.

Elf 

Roger Glover

Rainbow

Black Sabbath

Kerry Livgren

Dio 

Heaven & Hell

Deep Purple & the London Symphony Orchestra 

Deep Purple

Sonstiges 

Film
De Dio het en churze Uuftritt i "Kings of Rock" vo Tenacious D gha. De jugendlichi Darsteller vum Jack betet i dere Szene es Plakat a, uf dem de Dio abbildet isch, nachdem siin Vater (gespielt von Meat Loaf) sis Zimmer vo sustige Rockbänd-Plakaten „gsüüberet“ het. De Dio antwortet em Bueb und git em en Uuftrag, nach Hollywood z gah und di grösst Rockbänd aller Ziit z gründe. Au im Dokumentarfilm Metal – A Headbanger’s Journey vom Sam Dunn het de Dio en Uuftritt.



</doc>
<doc id="45429" url="https://als.wikipedia.org/wiki?curid=45429" title="5. Februar">
5. Februar

Dr 5. Februar isch dr 36. Dag vum Gregorianische Kalender, dodermit blybe no 329 (in Schaltjohr 330) Däg bis zum Änd vum Johr.






</doc>
<doc id="45430" url="https://als.wikipedia.org/wiki?curid=45430" title="6. Februar">
6. Februar

Dr 6. Februar isch dr 37. Dag vum Gregorianische Kalender, dodermit blybe no 328 (in Schaltjohr 329) Däg bis zum Änd vum Johr.





</doc>
<doc id="45431" url="https://als.wikipedia.org/wiki?curid=45431" title="Rajen">
Rajen

Rajen (Persisch راين, au Rāyen oder Rāyīn) isch dr Hauptort vom Rajen Beyork in dr Kerman Browinz im Iran. Bi dr Volkszellig vo 2006 het s Stedtli 9'623 Iiwooner in 2'405 Familie ghaa. 
Z Rajen stoot e middelalterligi Festig us Leemziegel, wo no in usgezäichnetem Zuestand isch und zu de intressantiste archeologische Stette im Land ghöört. Mä nimmt aa, ass si mindestens e Joorduusig alt isch und d Fundamänt villicht no us dr Zit vo de Sassanide stamme. Bis vor 150 Joor isch d Festig no bewoont gsi.


</doc>
<doc id="45433" url="https://als.wikipedia.org/wiki?curid=45433" title="Dschiroft">
Dschiroft

Dschiroft oder Jiroft (Persisch جیرفت) isch e Stadt in dr iranisch Browinz Kerman. Si lit 230 km südlig vo dr Stadt Kerman und 1'375 km südlig vo Teheran. Si het 2006 95'031 Iiwooner ghaa. Früener isch au dr Naame Sabzewaran brucht worde. Wil d Umgääbig seer fruchtbar isch, isch si as Hend-e Kutschek (Chlii-Indie) bekannt worde.

Dschiroft lit uf ere groosse Eebeni, dr Halil Rud, uf em südlige Uslöifer vo dr Bariz-Gebirgschetti und uf bäide Site het si e Fluss. Die middleri Hööchi vo dr Stadt isch 650 m über em Meer.

S Klima isch im Summer seer häiss und im Winter moderat. Nume in de hööchere Regione vom Bariz-Gebirg wird s chalt.

D Stadt Qamadin, wo dr Marco Polo von ere verzelt het, ass dört mit Pfäffer und andere Gwürz us Indie ghandlet wurd, isch e Vorort vo Dschiroft.


</doc>
<doc id="45436" url="https://als.wikipedia.org/wiki?curid=45436" title="Pseudonym">
Pseudonym

E Psöidonüüm ( ‚Tarn-‘, ‚Deckname‘) isch e fingierte Name vom ene Urheeber vo Wärk zum si Identidäät z verschleijere, wo anstatt vom "wirklige" bürgerlige Naame brucht wird. Vo Künstlernääme (au Büüninääme), wie si z. B. Schauspiiler, Musiker oder Artiste bruuche, reedet mä vor allem denn, wenn au die reali Person vom Urheeber sälber e Däil vo dr "künstlerische" Darbietig isch.

Es git e Hufe Gründ, wiso dass Lüt under eme Psöidonüüm gschafft häi:



</doc>
<doc id="45442" url="https://als.wikipedia.org/wiki?curid=45442" title="Landgrafschaft Stühlingen">
Landgrafschaft Stühlingen

Diè Landgrõfschaft Stüèlingè isch nebbè dè Landgröfschaft Klèttgau Bschtanddeil vom Herzogduum Schwõbè. Sell Gebièt lyt z Süddütschland zwischè Südschwarzwald un dè Gränz zu dè Schwiz im Kanton Schaffhuusè, woby d Wuètè ein Deil vo dè Grenzlinniè bildet. 1605 hèt sich d Reichsherrschaft Bõõdorf vo dè Stüèlingôr Landgrõfschaft abgschpaaltè.

Vomuètlich uff römischè Grundmuèrè isch um 760 diè erschti Burg "Grafèschtuèl" entschtandè, dõhèr stammt vomuètlich au dè Nammè vom ehemôls mit Stadträcht uusgschtattètè Ort Stüèlingè. Als Stüèlingè no Deil vom alten Albgau gsi isch, sin Nammè wiè „Gerung, Comes de Stulingen“ (1084) un „Liutold von Stüelingen“ (1331) erwähnt worrè. Diè Herrè vo Stüèlingè hèn èn umkeertè Stuèl mit Pfauèfäderè gschmückt im Wappè dinnè. Erschtè Graf vo dè Landgrafschaft Stüèlingè isch dè Rudolf vo Lènzburg gsi.

Nôch èm Uusschterbè vo Lènzburger Gschlächt isch diè Landgrafschaft 1127 uff èm Ärbwäg a d Herrè vo Küssèbärg kõ, sellènè iri Stammburg isch d Küssaburg gsi. Diè Grafschaft vo Stüèlingè hèn si bis zum letschtè Graf, èm Graf Heinrich vo Küssèbärg-Stüèlingè, bsessè. Graf Heinrich isch dè Schwôger vom Rudolf vo Habsburg gsi un 1250 gschtorbè.

Diè Herrè vo Lupfè, vo denè dè hütig Nammè vom Schloss Hohèlupfè stammt, sin è aalts Adelsgschlècht gsi. Desell Zwyg isch früè erloschè. Iri Stammburg, wo zuè nèrè Raubritterburg umfunktionyrt gsi isch, isch durch dè König Sigismund zerschtöört worrè.
Graf Heinrich vo Lupfè hèt è Schwöschter vom Graf vo Küssaburg ghürôtè. So isch s Landgrafèamt im Klettgau noch ènèm Stritt mit èm Bischof vo Konschtanz, dè ebbèfalls Rächte besessè hèt, durch èn Voglych 1251 a diè Grafè vo Lupfè koo. Er hèt sich ab èm 25. April 1251 dè Titel Heinrich I., Landgraf vo Lupfè-Stüèlingè, gää. Zitwys hèt er noh uff dè aaltè Stammburg uff dè Baar gwoont. Er isch 1256 gschtorbè. Sin Sohn Eberhard I. isch dè Stammvatter vo dè Eberhardschè Linniè gsi, welli 330 Johr lang regyrt hèt. Gly noch sim Amtsaatritt hèt er Stüèlingè zur Stadt erhobbè. 1262 würd vo èrè Stadt brichtet: „und setzen zuo der Burck unser Stat Stuelingen“. È Gründigsurkund isch nit vorhandè, es egsischtyrt abber è Stadtsigel vo 1365.

Eberhard I. isch 1302 gschtorbè. Unter sinè Nôchfolger sticht dè Hans I. usè, sellè hèt sin Bsitz erheblich durch d Erwerbigè vo dè Herrschaft Rappoltschtei-Hohènach im Elsass un Hewè im Hegau vogrösseret. König Ruprecht hèt dè Stadt Stüèlingè bsunderi Privilegiè als Dank für iri Dienscht verlyè, er isch 1436 gschtorbè un hèt füüf Söhn un zwei Döchter hinterlôô. Baald isch es zu Strittigkeitè mit èm Bischof vo Konschtanz kô, welli dèzuè dè Graf Sigmund I. (1436–1494) dèzuè brocht hèn, zämmè mit sim Bruèder s Hegau z vowüèschtè un bi Dißèhoffè Rhynschiff z übberfallè. Erscht nôch dèm d Ritterschaft us St. Gorgèschild ygriffè hèt, isch am 10. Februar 1441 z Schaffhuusè Friddè gschlossè worrè.
Graf Sigmund I. hèt am 7. August 1479 vom Kaiser Friedrich III. d Landgrafschaft Stüèlingè erhaaltè, s Mundat am Randè, dè Reiet, s Wyler- un Gatterholz un mit Schloss un Herrschaft Höwè d Belehnig.

Nochdem diè Eidgenossè immer stärkô worrè sin, hèt am 11. Februar 1499 dè Schwizerchrièg mit èm erschtè Hegauzug aagfangè. Graf Wolfgang vo Fürschtèbärg hèt d Befehlsgwalt im Schwäbischè Bund kaa. Nach dè Zerschtörung un Plünderung vo Düèngè isch s Heer witer nôch Stüèlingè zogè. D Stadt isch sit èm 21. April belageret un zwei Daag lang bschossè worrè. Entgegè èm Rõt vo sinè Untergebenè hèt sich dè Obervogt Martin vo Starkèbärg mit Schloss un Stadt ergää. Trotz gegèdeiligem Vosprechè isch beides plünderet un zerschtört worrè. S Stüèlinger Städtle isch vo dè Hallauer Knächt in Schutt un Asche glait worrè, woll als Racheakt für s Abfacklè vom Hallauer Oberdorf am 2. April durch schwòbischi Truppè. 
Dè kampfesunluschtigè Obervogt isch spòter vo dè Eidgenossè für des brochenè Vosprechè entschädigt worrè, während er bi sinerè Herrschaft, dè Lupfenô, in Ungnaad gfalle isch. È Staatsgränz im hütigè Sinn hèt 1499 no nit exischtyrt, trotzdèm hèt d Landgrafschaft Stüèlingè dört scho drunter glittè, im Randberych vo dè Machtblöck (Schwòbischè Bund/Eidgenossè) z ligè.

Am 23. Juni 1524, woll unter dè Führig vom "Michel Haim von Stiellingen", sin d Buèrè vor s Schloss trettè un hèn Beschwerdi erhobb mit èrè Schrift, i dèrè 16 Artikel zämmègfasst gsi sin un welli si hèn wellè erfüllt haa. Nôchdem dè Vogt si znägscht beschwichtigè hèt könnè, isch dè Graf Sigmund zämmè mit anderè Adligè gegè d Buèrè vorgangè. Mo hèt sich abber letschlich fridlich geinigt mit èm "Waffèschtillschtand vo Ewèdingä". Am 28. Dezember 1524 isch dè Graf Sigmund II. von Lupfen z Engè voschtorbè. Noch dè Nyderschlagig vo allènè Uffbegeerigè hèn Buèrè am 12. Juli 1525 z Ewèdingä Abbitti leischtè müèsè un irem Herrè huldigè. D Stüèlingô wared dodèmit no glimpflich dè adligè Revanche entronnè.

Mit èm Maximillian vo Bappèheim isch d Landgrafschaft i dè Bsitz vo dè Erbmarschäll vo Bappèheim übbergangè. Am 26. Dezember 1582 isch dè Graf Heinrich VI. gschtorbè, wo dè letschti vo dè Lupfenô gsi isch, im Aalter vo no nit ganz 40 Johr. Er lyt i dè Kirchè z Engè begrabbè. Dè Reichserbmarschall Conrad vo Bappèheim hèt für oppè 80.000 Guldè scho 1583 d Herrschaft un d Rächt zum Mannlehen erworbè, d Grafschaft Stüèlingè un diè aalt, sit èm Schwizerchrièg baufälligè, Burg. Diè eigentlich Beleenig isch erst nôch dè Abwicklig vo allè Strittigkeitè im Johr 1603 erfolgt. Diè Landgrafschaft Stüèlingè isch also zwischè 1582 un 1603 herrèlos gsi. Conrad isch noch im Auguscht 1603 gschtorbè, hèt also nüt mee vo sim Bsitz ka. Er un sini scho früèner voschtorbni Frau, sin i dè katollischè Kirchè z Engè begrabbè.

Nôchfolger isch sin Sohn Maximilian worrè. Sellè hèt vo 1620 bis 1623 die aalt Burg abryßè lõ un hèt si in schlichtô Form neu uffbaut, so wiè si hütt nô z sää isch. Er hèt si nit befeschtigt, asè isch si vo nièmed belaageret worrè. Allderdings hèt er è größeri Aazaal a Waffè kauft. Dè Dryßgjöhrige Chrièg isch bevor gschtandè un scho 1627 sind d Läbensmittel düô worrè. 1632 sin d Schwedè kô. Dè erscht 23 Jahre aalte einzige Sohn vo Bappèheim, Erbmarschall Heinrich Ludwig, isch Oberscht bi dè Schwedè gsi, bi dè Belaagerig vo Hohèschtofflè vom 25. bis 27. Juni 1633 hèt er dè Doot gfunndè. 1638 hèt sich Bernhard von Weimar z Stüèlingè uff ghaaltè, wo er vom Nüüchilcher Obervogt Im Thurn Proviant un Brot für sich und diè befründeti Stadt Rottwyl erbettè un erhaaltè hèt. Am 7. Juli 1647 sin diè letschtè Chriègslütt abzogè.

Dè Stammsitz vo dè Fürschtèbärger isch uff èm Fürschtèbärg uff dè Baar glegè. Mit èm Tod vom Erbmarschall Maximilian am 14. Februar 1639 z Engè hèt diè Ära vo dè Bappèheimer z Stüèlingè gendet. Er hèt d Döchter Maximiliane, vil bewunderet wegè irô Schönheit, hinterlõ. Sy hèt 1631 dè Graf Fridrich Rudolf vo Fürschtèbärg ghürötè. Iren Sohn Graf Maximilian Franz isch z Schaffhuusè am 2. Mai 1634 geborè worrè. Maximiliana isch 1635 bi dè Geburt vo irem zweitè Kind z Engè geborè worrè.
Endlich hèt dè Graf Maximilian Franz vo Bappèheim d Grõfschaft Stüèlingè un d Herrschaft Hewè erhaaltè, mit dè Stadt Engè als èm Afterleè vo Österrych. Er hèt sich vil uff sinè Güètô z Määrè uffghaaltè, doch Stüèlingè isch sini Residenz gsi, derrè iri Herrschaft bis zum Kniebis greicht hèt. Als er im Bischofspalais z Strõßburg èm Sunnèkönig Ludwig XIV. entgegè eilè hèt wellè, hèn sich uff dè Stègä sini Sporè im Mantel vohedderèt, er isch gschtolperet un hèt sich s Gnick brochè. Er ruèt bi dè Kapuzynô z Haslach.

Sin älteschtè Sohn Proschper Ferdinand isch no nit volljährig gsi, wo n er s riisige Herrschaftsgebyt übernèè hèt söllè. Dôhèr isch er als Landgraf un Palatin vo 1529 bis 1654 votretè worrè vom Johannes Christopherus Herpfer (1583–1654). Spòter hèt dè Proschper Ferdinand unter Prinz Eugen vo Savoyè un Markgraf Ludwig Wilhelm vo Badè-Badè gegè d Türkè. Er hèt als Generalfäldzüügmeischter am Spanischè Ärbfolgechrièg teilgnõ, wo er bi dè Belagerig vo Landau i dè Pfalz 1704 tödlich von èrè Kanonèkuglè troffè worrè isch. Zur Erhaltig vo sim Huus hèt er 1701 die Primogenitur-Ordnung erlõ.
Sin älteschtè Sohn Joseph Wilhelm Ärnscht isch 1699 z Augsburg geborè worrè. 1716 isch diè Heiligèbärger Linniè mit èm Tod vom Fürscht Anton Egon uusgschtorbè. So sin großi Bsitzungè zu Stüèlingè un Meßkirch kõ. Joseph Wilhelm Ärnscht isch 1722 vom Kaiser Karl VI. für volljährig erklärt worrè - schu 1716 isch er i dè Reichsfürschtèschtand erhobbè worrè. Am Aafang vo sinèeè Regyrigszit isch er schwer a Pockè erkrankt. Am 31. Oktober 1723 hèt er d Residenz vo Stüèlingè nõch Donaueschingè volait, well Donaueschinge zentraaler glegè gsi isch. Dè Kapuzinô z Engè hèt er 1737 d Errichtung von èm chlynè Kloschter gschtattet. Er hèt alli Staatsgschäft in sinerè Herrschaft reformyrt. 1744 isch d Meßkircher Linniè uusgschtorbè. Dodurch isch sell Gebièt zu dè Herrschaft dèzuè kô. Mit èm Tod vo dè Fürschtin Anna Maria z Wiin, sin böhmischi Güèter a d Fürschtèbärger kô.

I dè Zit vo dè Französischè Revolution am 28. Juli 1796 hèn d Franzosè unter General Baillard s Gebièt bi Stüèlingè erreicht. Nôch Verhandligè sin d Fürschtèbärger Truppè entwaffnet worrè un hèn kampflos heimkeerè könnè. Mo hèt umfangrychi Abgabè gleischtet wörrè müèsè. Bis 1798 isch au d Schwiz bi Schaffhuusè vo dè Franzosè bsetzt gsi. 1800 isch dè General Moreau mit sinem Reservekorps a d Wuètè vorgruckt un hèt d Österrychô zruck drängt. Dè Divisionsgeneral Saint-Cyr hèt am 1. Mai 1800 dè Befehl erhaaltè, gu Stüèlingè vorzruckè. Dè Hohentwiel isch kampflos uffgää worrè. Dè Höwè hèt mengsmoll d Sitè gwächslet. Am 9. Februar 1801 isch d Fridè z Luneville gschlossè worrè. D Österrychô sin nõch èm Drittè Koalitionschrièg gschlagè worrè. Am 10. Oktober 1806 isch s Fürschtèdum Fürschtèbärg unter Badischi Landeshoheit kô, Stüèingè dodèmit a s Huus Badè. D Fürschtèbärger hèn abber au witerhin Hof ghaaltè z Donaueschingè.

Am Aafang vum 16. Johrhundert hèt d Landgrõfschaft Stüèlingè iri gröschti Uusdeenig erreicht. Im folgendè sin diè üßerè Gränzè vom Lupfener Herrschaftgebièt grob skizzyrt:



</doc>
<doc id="45443" url="https://als.wikipedia.org/wiki?curid=45443" title="7. Februar">
7. Februar

Dr 7. Februar isch dr 38. Dag vum Gregorianische Kalender, dodermit blybe no 327 (in Schaltjohr 328) Däg bis zum Änd vum Johr.





</doc>
<doc id="45444" url="https://als.wikipedia.org/wiki?curid=45444" title="8. Februar">
8. Februar

Dr 8. Februar isch dr 39. Dag vum Gregorianische Kalender, dodermit blybe no 326 (in Schaltjohr 327) Däg bis zum Änd vum Johr.





</doc>
<doc id="45445" url="https://als.wikipedia.org/wiki?curid=45445" title="9. Februar">
9. Februar

Dr 9. Februar isch dr 40. Dag vum Gregorianische Kalender, dodermit blybe no 325 (in Schaltjohr 326) Däg bis zum Änd vum Johr.





</doc>
<doc id="45452" url="https://als.wikipedia.org/wiki?curid=45452" title="10. Februar">
10. Februar

Dr 10. Februar isch dr 41. Dag vum Gregorianische Kalender, dodermit blybe no 324 (in Schaltjohr 325) Däg bis zum Änd vum Johr.





</doc>
<doc id="45453" url="https://als.wikipedia.org/wiki?curid=45453" title="11. Februar">
11. Februar

Dr 11. Februar isch dr 42. Dag vum Gregorianische Kalender, dodermit blybe no 323 (in Schaltjohr 324) Däg bis zum Änd vum Johr.





</doc>
<doc id="45454" url="https://als.wikipedia.org/wiki?curid=45454" title="12. Februar">
12. Februar

Dr 12. Februar isch dr 43. Dag vum Gregorianische Kalender, dodermit blybe no 322 (in Schaltjohr 323) Däg bis zum Änd vum Johr.





</doc>
<doc id="45455" url="https://als.wikipedia.org/wiki?curid=45455" title="Minab">
Minab

Minab (Persisch ميناب, latinisiert as Mīnāb) isch d Hauptstadt vom Minab Distrikt in dr Browinz Hormozgan im Iran. Bi dr Volkszelig 2006 het si 76'776 Iiwooner ghaa.

Minab isch nid wit ewägg vo Bandar Abbas. Si isch berüemt für iiri Fischerei (vor allem für d Chräbs) und für iiri Landwirtschaft (vor allem Dattle und Mango). Si lit an dr Hauptstrooss, wo Bandar Abbas und d Browinze Makran und Baluchistan verbindet. Die mäiste Iiwooner si schiitischi Muslim und es git e Minderhäit vo Sunnite. Iiri Sprooch isch Minabi, das isch e Dialäkt zwüsche Bandari, Baludschi und Persisch. Äimol in dr Wuche git s in dr Stadt e Bazaar, wo Lüt vo ganz Hormozgan und witer ewägg aane chömme.

In früenere Zite het Minab Harmosia (oder Harmozeia) ghäisse. 



</doc>
<doc id="45456" url="https://als.wikipedia.org/wiki?curid=45456" title="Edelsteine">
Edelsteine

Eedelstäi si Mineral, Stäi oder Glasschmelze, wo d Lüt schöön finde und dorum as Schmuck bruuche.

D Wüsseschaft vo de Eedelstäi und Schmuckstäi häisst Gemmologii.

Eedelstäi müesse drei Kriterie erfülle:

Bekannti Edelstäiarte si dr Rubin, dr Saphir, dr Smaragd und dr Topas. Dr Diamant isch e bsundrigi kristallini Form vo elementarem Choolestoff. Noch dr Definizioon oobe nooche ghöört er hüte au zu de Eedelstäi, aber im Middelalter het er as Schmuckstäi käi bsundrige Wärt ghaa und mä het denn mäistens nume die farbige Stäi as Eedelstäi bezäichnet.

Eedelstäi wärde hützudags vilmol zu Forme gschliffe, für dass si s Liecht besser zruggspiegle und dank dr Bolituur mee glänze. Mä muess ene vilmol au e Form gee, so dass si zum Schmuckstück basse. Wenn Eedelstäi im Brillantschliff gschliffe si, reedet mä bi Diamante äifach vo Brilliante, bi andere Eedelstäiarte hänkt mä dr Naame vom Eedelstäi dr Bezäichnig Brilliant hindedraa.




</doc>
<doc id="45457" url="https://als.wikipedia.org/wiki?curid=45457" title="13. Februar">
13. Februar

Dr 13. Februar isch dr 44. Dag vum Gregorianische Kalender, dodermit blybe no 321 (in Schaltjohr 322) Däg bis zum Änd vum Johr.





</doc>
<doc id="45458" url="https://als.wikipedia.org/wiki?curid=45458" title="14. Februar">
14. Februar

Dr 14. Februar isch dr 45. Dag vum Gregorianische Kalender, dodermit blybe no 320 (in Schaltjohr 321) Däg bis zum Änd vum Johr.
Dr 14. Februar häisst au Valentinsdaag, wo in gwüsse Länder as dr Daag vo dr Liebi gältet.





</doc>
<doc id="45459" url="https://als.wikipedia.org/wiki?curid=45459" title="15. Februar">
15. Februar

Dr 15. Februar isch dr 46. Dag vum Gregorianische Kalender, dodermit blybe no 319 (in Schaltjohr 320) Däg bis zum Änd vum Johr.





</doc>
<doc id="45461" url="https://als.wikipedia.org/wiki?curid=45461" title="Die unwürdige Greisin (1964)">
Die unwürdige Greisin (1964)

Die unwürdige Greisin ischt a franzeesischer Schbiilfilm en Schwarz-Weiß us-em Jôhr 1964 vom Regisseur René Allio, wo au s Drehbuach vrfasst hôt. Des beruaht uff dr gleichnamiga Kurzgschicht vom deitscha Dichter Bertolt Brecht. Dr René Allio hôt d Handlong en d Gegawart ond en sei Hoimetstadt Marseille vrlegt. (S Original schbiilt em Badischa.) S erscht Môl ens Kino komma isch der Film en Deitschland abr erscht viir Jôhr nôch seira Entstehong.

Der Film vrzehlt vom zwoida Leaba vo dr Madame Bertini, wo dô ôôfangt, wia ihr Môô s Zeitliche gsegnet hôt. Meh wia sechs Jôhrzehnt lang hôt-se en sellem Vorstadtvirtl vo Marseille a ganz oo-auffelligs Leaba vo-ra Kleibirgerfrau gleabt, hôt sich fir ihrn Môô ond ihre Kendr aufgopfret ond älle oigene Wensch zruckgstellt. Abr nôch-em Dod vo ihrem Môô wacht-se uff ond fangt a ganz nuis oiges Leaba ôô. Dô driber kô ihr ganza Omgeabong, d Nôchbr ond vor ällem ihre nägschde Vrwandte, bloß noh da Kopf schiddla, om ihr Missbilligong zo zeiga. Dia älle erwardet vo sellem alda vrwitweda Miaderle, dass-se jetzt erscht reacht a zruckzooges Dasei vo-ra Witwe fihrt, wo des bissle Geld zammahelt, dass ihre Kender ond deane ihre Familia nôch ihrem Ableaba au noh amôl ebbes vom Erbe hand werdet. Abr grad dees duat dui oowirdiga Greisin et, em Gegadoil; se scheint grad richdich leichtsennich zo werra: Se leischdet sich Taxifahrda ond Reisa, kauft sich scheene Sacha, wo se bisher hôt emmr entbehra miaßa, omgibt sich mit nuie jonge Freind, wo et grad da beschda Ruaf hend, wia zom Beischbiil sella leichtleabiga Kellnere ond dean rebellische Schuahmacher mit seine anarchischdische Ideea. Wia-ra nô au noh des wenige Geld, wo-ra ihr Môô ibrichglau hôt, ausgôht, vrkauft-se a baar Stickla vo ihrem Mobiliar ond vo ihrem Silber ond nemmt a Hibodeek uff. Kurz drnôch stirbt se.




</doc>
<doc id="45462" url="https://als.wikipedia.org/wiki?curid=45462" title="16. Februar">
16. Februar

Dr 16. Februar isch dr 47. Dag vum Gregorianische Kalender, dodermit blybe no 318 (in Schaltjohr 319) Däg bis zum Änd vum Johr.





</doc>
<doc id="45464" url="https://als.wikipedia.org/wiki?curid=45464" title="Die Monster Uni">
Die Monster Uni

Die Monster Uni (Originaltitel: "Monsters University") isch en US-amerikanische Animationsfilm vo Disney/Pixar, wo am 20. Juni 2013 i di dütsche Kinos cho isch. In Nordamerika hät de Film am 21. Juni sis Debüt gfieret, Regie het de Dan Scanlon gfüert, wo u. a. als Storyboard Artist bei Disney/Pixars „Cars“ (2006) mitgschaffet hät. De Film vezellt d'Vorgschicht zu „Die Monster AG“ und isch somit s'erschte Prequel zumene Pixarfilm. De traditionelle Vorfilm isch "Der blaue Regenschirm".

De Film startet i de Vergangeheit. De chli Mike Glotzkowski gaht no id Schuel. D Schüeler mached grad en Uusflug id Monster AG. Für de Mike isch sofort klar, dass er wot en Verschrecker werde. Das sind Profi-Monster, wo Chind verschrecked und so elektrische Energie gwüned.

Spöter gseht mr de Mike, win er ad Monster Uni chunnt. Er isch topmotiviert und wot Schreckologie studiere. Nach em erschte Semester gits e schtrengi Prüefig. De Mike lernt fliessig.

De Sulley isch de Sohn voneme berüehmte Monster. Er isch sehr ibildet und lached de Mike nur us. De Mike wot em zeige, das er besser isch. So vergaht d Ziit und d Prüefig chunnt nöcher. Am Tag vo de Prüefig, wod Studente imenen Simulator zeige mönd, was sie glernt händ, gits Striit zwüsched em Mike und em Sulley. Drum werded si vom Schreckologie-Studium usgschlossä. De Mike isch drum sehr truurig. Aber er het en Idee: Er wot bi de Schreck-Spiel mitmache. Bi dere Meisterschaft wot er zeige, dass ers chan. Er wettet mit de Lehrerin, dass wenn er gwünnt, dass er denn doch no Schreckologie studiere dörf. Er brucht dadezue es Team. Er wählt d Studenteverbindig Omega Kreisch. Das isch e chlini Gruppe vo Monster, wo eher Ussesieter sind. Es fehlt aber na es Monschter, denn es mönd mindestens 6 Monschter teilneh. De Sulley meldet sich spontan.d

Ganz unerwartet gwünnt s Team vom Mike. De Sulley het aber bschisse; er het de Simulator manipuliert. De Mike isch hässig. Er dringt is Labor i, wo Türe gmacht werded, wo id Welt vo de Mensche füered. De Mike gaht dur Tür und gratet in es Lagerhuus mit vilne Chind. Er wot si verschrecke; d Chind hend aber gar kei Angscht und finded de Mike eher herzig. De Sulley gaht au dur di Tür, wil er de Mike wot rette. Zäme schaffed sies, d Mensche z vertriibe und zrugg id Monster Uni zcho.

Di beide flüged endgültig vo de Uni. Si fanged a schaffe bi de Monster AG als Postbeamte. Langsam mached si Karriere und werded och no zu Verschrecker.



</doc>
<doc id="45466" url="https://als.wikipedia.org/wiki?curid=45466" title="Perle">
Perle

E Perle isch e feste Fremdkörper us Perlmueter, wo vilmol rund isch und nume in bestimmte Molluske waggst. Perle wärde scho sit mindestens em Früeneolithikum as Schmuck brucht. Zun erste Mol erwäänt wärde si im chinesische "Gschichtsbuch vom Shu King" us em Joor 2206 vor dr Zitewändi.

Genau wie Perle in dr Natur bildet wärde, wäiss mä nid, aber es isch woorschiinlig nid wäge Sandchörner, wo in d Muschle iinechömme, wil e Dier, wo uf em Seeboode läbt, woorschiinlig nid allzu vil Brobleem mit Sand sött haa.

Dr Henry A. Hänni, Brofässer für Gemmologii an dr Uniwersidäät Baasel und dr Jochen Schlüter, dr Läiter vom Mineralogische Museum vo dr Universidäät Hamburg, dängge, ass Epithelzälle vo dr Muschle für d Bildig vo Perle verantwortlig si, wenn si vo Parasite, wo sich ins Fleisch iiboore, oder dur anderi Verletzige in s diefere Mantelgwääb vo dr Muschle verschleppt wärde und dört e Zyste bilde. Calciumcarbonat, wo s Baumaterial vo dr Schale isch, wird dört abgschiiden und laageret sich äi Schicht uf dr andere ab, bis schliesslig e Perle entstoot.

Mä underschäidet zwüsche natüürlige Perle und Zuchtperle. Bi de Zuchtperle stecke Daucher in e Muschle en Implantat us em üssere Mantelgwääb von ere andere Muschle iine, wo denn mänggisch e Perle drum ume waggst. D Muschle wärde uf Muschlebänk züchdet und mä kümmeret sich intensiv um sä in de zwäi bis drei Joor wo si waggse. Natürligi Perle si e Biibrodukt vom Muschelfang vo wilde Muschle. Fast alli Perle, wo hüt zu Schmuck verarbäitet wärde, si Zuchtperle.

D Herti vo Perle uf dr Mohs-Skala isch 3,5 bis 4. Perle waggse in Schichte, und wemm mä duur sä duuresägt, cha mä Waggsdumsring wie bi Böim gsee.

D Farb vo dr Perle hängt vo dr Art vo dr Perlmuschle ab, wo si läbt und vo dr Tämpratur vom Wasser. Si goot vo Wiss über Gääl und Rosa bis Grau. Mä cha Perle aber au färbe, darf sä aber weder erhitze no in e Lauge oder Süüri due.


</doc>
<doc id="45471" url="https://als.wikipedia.org/wiki?curid=45471" title="Tour de France 2013">
Tour de France 2013

D Tour de France 2013 isch s hundertste Mol, ass d Tour, wo s wichdigste Etappevelorenne uf dr ganz Wält, stattgfunde het. Si het am 29. Juni 2013 z Porto-Vecchio aagfange und s Ziil isch wie immer am 21. Juli 2013 noch 21 Etappe uf dr Avenue des Champs-Élysées z Bariis gsi. 198 Faarer us 22 Mannschafte si am Start gsi. S Renne isch 3'360 Kilometer lang gsi. Zum erste Mol sit 2003 het d Tour nume uf französischem Territorium stattgfunde.

Wie immer häi 22 Manschafte mitgmacht, jeedi mit nüün Faarer. Drbii gsi si die 19 ProTeams, äins mee as im Joor vorhär. Dorum het dr Organisator A.S.O. für 2013 nume drei Professional Continental Teams iiglaade, nämlig die franzöösische Mannschafte EUC, SAU und COF.

Churz vor em Aafang vo dr Tour het s ehemoolige Rabobank-Tiim e nöije Hauptsponsor gfunde und het dr Naame Belkin Pro Cycling Team aagnoo.

In dere Dabälle stöön die erste in de verschidnige Klassemänt am Ändi vo de Etappe.

Notize zur Dabälle:


</doc>
<doc id="45477" url="https://als.wikipedia.org/wiki?curid=45477" title="Elfenbein">
Elfenbein

Elfebäi bezäichnet im ängere Sinn s Material vo de Stoosszeen vo Elifante und Mammut, im witere Sinn au das vo bestimmte andere Süüger wie zum Bischbil vom Walross. S Wort "Elfebäi" isch abgläitet vom griechische ἐλέφας und em latiinische "elephantus", im Althochdütsche "helfant", wo "Elifant" und au "Elfebäi" bedütet het, wil mä zerst nume s Material kennt het, aber s Dier nid. Scho im Althochdütsche git s aber s differenzierende "helfenbein" (="Elifantechnoche"), wo s H am Aafang vom Wort sit dr Verbräitig vo dr Lutherbible immer weniger brucht worde isch.

Elfebäi stammt vor Allem vo de Stoosszeen vo Elifante, e bitz chunnt vo fossile Überräscht vo usgestorbnige Elifante wie de Mammut. Mä cha mit Mikroskop und spektroskopische Verfaare bi Elfebäibrodukt au zwüschen em indische und afrikanische Elifant underschäide. Mit DNA-Analüüse cha mä feststelle, us welere Region s Elfebäi chunnt.

Elfebäi bestoot us mineralischem und organischem Material. Wil d Dier mit iire Stoosszeen nid iir Ässe müen verchliinere, si die elastisch und es het inene verhältnismäässig wenig Mineralie. Die chemische und die füsikalische Äigeschafte hänke vo dr Dierart ab.

Elfebäi bestoot zu öbbe 56–59 % us Calciumphosphat (Zaanbäi) und e bitz Chalch, und alles isch mit ere organische Substanz verbunde, wo dr Chnorpelmasse äänlig isch. Din hetz zimlig vil Wasser so dass s Elfebäi wenn s usdröchnet, öbbe 20 Brozänt vo sim Gwicht verliert.

D Herti vom Elifanteelfebäi uf dr Mohs-Skala isch öbbe 2,75 bis 3,50. Anderi Elfebäiarte chönne e Herti bis 4,25 haa.

D Dier wo s Elfebäi liifere wie Elifante, Narweel und d Waalross, wärde gjagd und iiri Zaal isch sit ass mit Elfebäi ghandlet wird, stark gsunke. Vor Allem in Afrika wärde in vile Geegende Elifante vo Wilderer verschosse und d Maasnaame, wo mä iigfüert het zum sä schütze, hälfe nume e bitz. Dr Handel mit Elfebäi isch 1989 internazional reguliert worde (Washingtoner Artenschutzübereinkommen/CITES), dr Briis isch zämmebrochen und d Wilderei zruggange. Sit wider mit Elfebäi daf ghandlet wärde, wird au wider vil mee illegals Elfebäi verchauft und nume e Däil drvo cha beschlaagnaamt wärde. 
Wüsseschaftler schetze, ass zur Zit im Joor in Afrika öbbe 38'000 Elifante für iir Elfebäi illegal umbrocht wärde.


Kunstgeschichte:



</doc>
<doc id="45478" url="https://als.wikipedia.org/wiki?curid=45478" title="17. Februar">
17. Februar

Dr 17. Februar isch dr 48. Dag vum Gregorianische Kalender, dodermit blybe no 317 (in Schaltjohr 318) Däg bis zum Änd vum Johr.





</doc>
<doc id="45479" url="https://als.wikipedia.org/wiki?curid=45479" title="18. Februar">
18. Februar

Dr 18. Februar isch dr 49. Dag vum Gregorianische Kalender, dodermit blybe no 316 (in Schaltjohr 317) Däg bis zum Änd vum Johr.





</doc>
<doc id="45480" url="https://als.wikipedia.org/wiki?curid=45480" title="19. Februar">
19. Februar

Dr 19. Februar isch dr 50. Dag vum Gregorianische Kalender, dodermit blybe no 315 (in Schaltjohr 316) Däg bis zum Änd vum Johr.





</doc>
<doc id="45481" url="https://als.wikipedia.org/wiki?curid=45481" title="20. Februar">
20. Februar

Dr 20. Februar isch dr 51. Dag vum Gregorianische Kalender, dodermit blybe no 314 (in Schaltjohr 315) Däg bis zum Änd vum Johr.





</doc>
<doc id="45482" url="https://als.wikipedia.org/wiki?curid=45482" title="21. Februar">
21. Februar

Dr 21. Februar isch dr 52. Dag vum Gregorianische Kalender, dodermit blybe no 313 (in Schaltjohr 314) Däg bis zum Änd vum Johr.





</doc>
<doc id="45483" url="https://als.wikipedia.org/wiki?curid=45483" title="22. Februar">
22. Februar

Dr 22. Februar isch dr 53. Dag vum Gregorianische Kalender, dodermit blybe no 312 (in Schaltjohr 313) Däg bis zum Änd vum Johr.





</doc>
<doc id="45484" url="https://als.wikipedia.org/wiki?curid=45484" title="Sottoceneri">
Sottoceneri

De Sottoceneri isch de südlichi Teil vom Schwiizer Kanton Tessin, em nördliche Teil seit me Sopraceneri. De Name "Sottoceneri" heisst uf Dütsch "«niidsi vom Monte Ceneri»", vonere Hügelchetti, wo d‘ Magadinoebene vom Vedeggiotal tuet trenne. Zum Sottoceneri ghört de Bezirk Lugano und de Bezirk Mendrisio (De letschti nännt me au Mendrisiotto).

Im Sottoceneri bestoot de Bode meischtens us Chalk und us Härd, wo alkalisch und tonhaltig isch. S’Chlima isch mild und fascht scho wiä am Mittelmeer.



</doc>
<doc id="45486" url="https://als.wikipedia.org/wiki?curid=45486" title="23. Februar">
23. Februar

Dr 23. Februar isch dr 54. Dag vum Gregorianische Kalender, dodermit blybe no 311 (in Schaltjohr 312) Däg bis zum Änd vum Johr.






</doc>
<doc id="45487" url="https://als.wikipedia.org/wiki?curid=45487" title="24. Februar">
24. Februar

Dr 24. Februar isch dr 55. Dag vum Gregorianische Kalender, dodermit blybe no 310 (in Schaltjohr 311) Däg bis zum Änd vum Johr.





</doc>
<doc id="45488" url="https://als.wikipedia.org/wiki?curid=45488" title="25. Februar">
25. Februar

Dr 25. Februar isch dr 56. Dag vum Gregorianische Kalender, dodermit blybe no 309 (in Schaltjohr 310) Däg bis zum Änd vum Johr.






</doc>
<doc id="45494" url="https://als.wikipedia.org/wiki?curid=45494" title="Kaiserreich China">
Kaiserreich China

S Kaiserriich China isch 221 vor dr Zitewändi vom Kaiser Qín Shǐhuáng gründet worde. Es het denn zumol us meerere Köönigriich bestande, wo in dr Zit vo de stritende Riich erooberet worde si. Es het 2133 Joor lang existiert, bis dass am 1. Januar 1912 die chinesischi Republik vom Sun Yatsen usgrüeft worde isch. Churz druf het dr letscht Kaiser Pǔ Yí abdanggt. Dr Yuán Shìkǎi, wo dr ersti Bresidänt vo dr Republik China worde isch, het sich 1915 sälber zum Kaiser vo China ernennt. Das nöije Kaiserriich isch aber scho 1916 wider abgschafft worde und het wie alli andere, spöötere Restaurazioonssversüech gschichtlig fast käi Bedütig.
Im Lauf vo dr Gschicht vom chinesische Kaiserriich het s verschiideni Dünastie gee.
Die wichdigste si:



</doc>
<doc id="45506" url="https://als.wikipedia.org/wiki?curid=45506" title="Balch">
Balch

Balch ("Balkh"; Persisch بلخ, altgriechisch "Baktra"; au "Zariaspa": altiranisch "Goldigs Ross", arabisch au ام المدائن / DMG "Ummu'l-madā’in" = "Mueter vo de Stedt") isch e Stadt in dr Browinz Balch im Norde vo Afghanistan und e Vorort vo Masar-e Scharif, dr grösste Stadt in Nordafghanistan. Balch isch dr wichdigsti Wallfaartsort im Land. 2012 het mä usgrächnet ass d Stadt 87'000 Iiwooner het. In de letschte Joor isch si enorm gwaggse. 

Balch gältet as äini vo de Wiege vo dr iranische Zivilisazioon. In dr Antike het d Stadt "Baktra" (griech.: Βακτρα) ghäisse und isch d Hauptstadt vo Baktrie gsi. Dört isch d Siidestrooss uf d Handelsstrooss vom Kaspische Meer uf Vorderindie gstoosse.

Öbbe 500 v. d. Z. häi die persische Achämenide d Stadt erooberet bis si im Winter 329/28 v. d. Z. an dr Alexander dr Grooss gfalle isch. 
Under de Seleukide (vo 312 v. d. Z. aa) isch Baktra/Balch e griechischi Kolonii gsi. Denn isch si Däil vom griechisch-baktrische Riich worde, wo im 2. Joorhundert vo de Sake erooberet worde isch. Under em Iifluss vom Buddhismus isch e griechisch-buddhistischi Mischkultur entstande, wo d Buddha-Statue vo Bamiyan Züüge drvo gsi si, bis si im Joor 2001 vo de Taliban zerstöört worde si. 

Under de Sassanide isch Baktra wider e Däil vom Perserriich gsi. Im 7. Joorhundert häi s die islamische Araber erooberet und noodinoo vollständig islamisiert. Im Middelalter isch d Stadt e Zentrum vo dr persische Kultur und Literatuur gsi und het zu verschidnige islamische Riich ghöört. 1221 häi d Mongole d Stadt erooberet und ganz zerstöört. Si isch wider ufbaut worde, und denn het sä dr Timur-e Lang erooberet, und si het sich zu äinere vo de wichdigste Stedt z Chorasan entwigglet. 

Am Ändi vom 18. Joorhundert häi d Afghane d Stadt erooberet, denn Russland, und in dr Middi vom 19. Joorhundert isch Balch ändgültig an Afghanistan gfalle.




</doc>
<doc id="45515" url="https://als.wikipedia.org/wiki?curid=45515" title="Pazifikspiele">
Pazifikspiele

D Pazifikspiil (ängl.: Pacific Games, bis 2007 South Pacific Games) sin Sportwettkampfveraastaltige, wu regelmäßig im sidpazifische Ruum stattfinde. Si sin uf Vorschlag vum fidschianische Bolitiker Sahu Khan yygfiert un zum erschte Mol anne 1963 z Suva (Fidschi) uusdrait wore.

E große Aadail am Erfolg vu dr Spiil het dr erscht "Director of Organisation", F.J. Coyne, ghaa.

D Pacific Games wäre vum Pacific Games Council organisiert, wu sich zämmesetzt us em Exekutiv-Komitee, dr Fachuusschiss un dr nationale fir d Pacific Games zueständige Sportverbänd, wu in dr "Pacific Games Association" organisiertsin, zmaischt di Nationale Olympische Komitee, zem Dail aber au Sonderverbänd fir di pazifische Spiil, wu s, wie z Mikronesie, kai aigeni NOK git.

Dr Ablauf isch seli stark an dää vu dr Olympische Spiil aaglähnt (Ereffnigszeremony, Fahne, Yyzug vu dr Athlete...)

D Merewai Turukawa Vesikula, e Chugelstoßeri vu Fidschi, isch di erscht Gwinneri vun ere Goldmedallie bi dr "South Pacific Games" gsi. In insgsamt 60 Entschaidige het Fidschi 34 mol Gold gwunne. Anne 2007 het s Fueßballturnier vu dr South Pacific Games as erschti Rundi vum OFC Nation Cup 2008 dient. 

Di letschte South Pacific Games hän anne 2007 uf Samoa stattgfunde. No dr Abschlussveraastaltig am 8. Septämber 2007 isch dr Name vu dr Spiil gänderet in "Pacific Games". Die negschte "Pacific Games" wären anne 2015 z Port Moresby, Papua-Neiginea veraastaltet. Dodermit soll dr 40. Johresdag vu dr Unabhängigkait vu Papua-Neiginea gwirdigt wäre.

Bishär sin bi 13 Pazifikspiil syt 1963 6396 Medallie vergee wore. 24 Natione hän doderby chenne Medallie erringe. D mit Abstand erfolgrychscht Mannschaft isch di neikaledonisch, wu insgsamt 1636 Medallie het chenne gwinne, dodervu 655 Goldmedallie.

D Blatzierige sin no dr Aazahl vu dr gwunnene Goldmedallie sortiert, gfolgt vu dr Aazahl vu dr Silber- un Bronzemedallie. Wyse zwai oder meh Länder en idäntischi Medalliebilanz uf, wäre si alphabetisch noch em Staatsname gnännt.



</doc>
<doc id="45517" url="https://als.wikipedia.org/wiki?curid=45517" title="Dschingis Khan">
Dschingis Khan

Dr Dschingis Khan (ursprünglig Temüdschin oder Temüüdschin, : tatarisch: "der Schmiid"; * woorschinlig um 1155, 1162 oder 1167; † woorschinlig am 18. August 1227) isch e Chan vo de Mongole gsi, wo die mongolische Stämm veräinigt het. Si häi denn under iim e groosse Däil vo Zentralasie und Nordchina erooberet. Si Regierigszit as dr erst Grooss-Chan vo de Mongole isch vo 1206 bis 1227 gange.

Won er zum Groosskhan vo alle Mongole erhoobe worde isch, het er aagfange, no mee Gebiet z eroobere: im Oste bis an s Japanische Meer und im Weste bis zum Kaspische Meer. Zum das Riich chönne verwalte, het er en äigeni Schrift für s Mongolische lo entwiggle und er het Gsetz duuregsetzt, wo ufgschriibe gsi si und für alli gulte häi. Noch sim Dood isch s Riich under sine Söön ufdäilt worde und die häi s no mee vergröösseret. Aber scho zwäi Generazioone spööter isch s usenandergheit.




</doc>
<doc id="45518" url="https://als.wikipedia.org/wiki?curid=45518" title="26. Februar">
26. Februar

Dr 26. Februar isch dr 57. Dag vum Gregorianische Kalender, dodermit blybe no 308 (in Schaltjohr 309) Däg bis zum Änd vum Johr.





</doc>
<doc id="45519" url="https://als.wikipedia.org/wiki?curid=45519" title="27. Februar">
27. Februar

Dr 27. Februar isch dr 58. Dag vum Gregorianische Kalender, dodermit blybe no 307 (in Schaltjohr 308) Däg bis zum Änd vum Johr.





</doc>
<doc id="45520" url="https://als.wikipedia.org/wiki?curid=45520" title="28. Februar">
28. Februar

Dr 28. Februar isch dr 59. Dag vum Gregorianische Kalender, dodermit blybe no 306 (in Schaltjohr 307) Däg bis zum Änd vum Johr.





</doc>
<doc id="45521" url="https://als.wikipedia.org/wiki?curid=45521" title="29. Februar">
29. Februar

In Schaltjohr wird dr Februar um e Schaltdag verlengeret, dr 29. Februar isch derno dr 60. Dag vum Gregorianische Kalender, dodermit blybe no 306) Däg bis zum Änd vum Johr.





</doc>
<doc id="45522" url="https://als.wikipedia.org/wiki?curid=45522" title="Brücke">
Brücke

È Brugg isch è Bauwärch, wo Hindernis in Vokeerswäg (wiè Strôßè, Ysebaastreggènè, Gee- un Radwäg, Wasserstrôßè un Rollbaanè für Flugzüüg) odder Vosorgigsynrichtungè (wiè Rohrleitigè, Transportbändô) überspannt. In Form vo Grüèbruggènè könnet si au Wilddyr diè Querig vo stark frequentyrtè Vokeerswäg ermöglichè. D Hindernis, wo überschpannt werre, sin vo natürlichô Art (wiè Flüss, Meerengè, Schluchtè) odder künschtlich aaglaiti (wiè Autobaanè, Ysebaastreggènè odder Wasserstrôßè).

Diè wichtigschtè Bauschtoff für Bruggènè sin bis zum 19. Johrhundert Stei un Holz gsi. So hèn im 6. Johrhundert vor Christus d Babiloniër unter Nebukadnezar II. Bruggènè uss Zùpressè- un Zedèrèholz baut. Dè Bau vo dè Bogèbrugg uss Naturschtei odder Bedong hèn scho d Römer beherrscht, wièe d Pont du Gard hüt no ydrucksvoll belait. Mit dè Induschtrialisyrig isch 1779 mit èm neuè Bauschtoff Gussysè diè erschti Ysèbrugg vo dè Wält entschtandè, The Iron Bridge, è Bogèbrugg vo 30 m Stützwitti übber dè Fluss Severn bi Coalbrookdale (Ängland), wo dè Abraham Darby III. erbaut hèt. Diè witeri Entwicklig vom neuè Bauschtoff hy zu zächem un zugfeschtem Schmydeysè hèt dè Bau vo langè Kettèhängebruggènè ermöglicht. Èini vo dè erschtè bedütendè isch d Menai-Brugg z Wales mit èrè Hauptstützwitti vo 177 m bi nèrè Gsamtlängi vo 521 m gsi, wo Thomas Telford zwischè 1818 un 1826 baut het. Diè induschtrièlli Herschtellig vo Walzträger hèt dè Bau vo Fachwärkbalchènbruggènè gförderet, wiè dè Britanniabrugg z Wales vo Robert Stephenson us èm Johr 1850, mit Stützwittènè vo 146 m Längi. Dè zweite moderne Bauschtoff Bedong isch ab 1860 als Stampfbedong bi Bogèbruggènè ygsetzt worrè, diè erscht Ysèbetonbalchèbrugg isch 1875 vom Joseph Monier uff èm Landsitz bi Chazelet übber èn Bach erbaut worrè. Ysèbedongbruggènè mit großè Stützwittè sin Aafang vom 20. Johrhundert insbesunders als Bogèbruggènè uusgfüürt worrè, wiè 1930 bi dè Salginatobelbrugg mit 90 m Stützwitti. Mit dè Entwicklig vom Spannbedong nõch èm Zweitè Wältchrièg sin schlièßlich diè schlankè vorgschpanntè Balchèbruggènè us Bedong möglich worrè. So quert zum Byschpill d Rhybrugg z Bendorf sit 1965 dè Rhy mit èrè Stützwitti vo 208 m, zu dè Erbauigszit wältwit diè Balchèbrugg mit dè gröschtè Stützwitti, wa si hüt no z Dütschland isch. Barallel zu dè Spannbedongbruggènè isch im Stahlbau diè neuè Konschtruktionsform vo dè witgschpanntè Schrägseilbrugg entwickelet worre. Diè erschti großi Brugg vo sellèrè Bauform isch z Dütschland diè 1957 eröffneti Theodor-Heuss-Brugg mit èrè Stützwitti vo 260 m un èrè Gsamtlängi vo 914 m.

I dè Richtlinniè un Vorschriftè für s Strooßèwesè (RVS), Kapitel 4 Kunschtbautè, isch d Brugg definyrt, wobi sinngmäß s glyche wiè z Dütschland gildet.

D Ydeilig vo dè Bruggè ka nõch unterschidlichè Kriteriè erfolgè. È Variantè isch d Ydeilig nõch Form un Konschtruktion, Matriaal un Gwicht.

S üßere Kennzeichè vo dè Balchèbrugg isch üblicherwys d sichtbari Drennig vom Übberbau (Brückenträger) vom Unterbau (Stützè, Widderlager) durch s Laager. D Laager überdräget d Laschtè us èm Übberbau uff d Unterbautè un gèbet èm Bruggèdräger diè notwendigi Laagesicherheit un Bewegigsmöglichkeit. D Querschnittsform i Längsrichtig glycht üßerlich èm Balchè, meischtens isch d Trägerhöchi konschtant. Abber au Übberbautè mit voänderlicher Übberbauhöchi sin möglich. Dõby wyst im Regelfall dè Untergurt entschprechend dè Momentenbeaaschpruchig è Krümmig uff, er isch gvoutet. Dè Balchè nutzt d Feschtigkeit vom Wärkschtoff obtimaal uus un wörd bi üblichè Brüggènè mit chlynè bis mittlerè Stützwitè (ca. 80 m) als statischs Sischtem vowendet. D Balkèbrugg isch vo allem wegè dè voglychswys eifachè Fertigung hüüfig aazträffè. Villi Bruggè übber Autobaanè sin i sellerè Bauart uusgfüürt. Balchèbruggènè könnet in Querrichtig mit voschidenè Querschnittsgeometriè uusgfüürt wörred.

D Vollplattè isch vom statischè Sischtem hèr èn breitè Balchè. D Plattè wird hüüfig bi Übberfüürigè, bsunders bi schièfè Bauwärk, mit limitirter Bauhöchi un bis maximaal 30 m Stützwiti vowendet. D Vollplattè wörd oft mit Kragärm uff beidè Sitè vosää un isch denn dè Plattèbalchè mit eim Steeg ähnlich. Problematisch bi dè Vollplattè isch bsundere d Unterbringig vo dè Entwässerig.

Dè Plattèbalchè vobindet Eigèschaftè von èrè Plattè mit denè von èm Balchè. Um größeri Stützwittè z erreichè odder um Matriaal z sparrè, wörred unter è voglychswys dünni Plattè ein odder è baar Drääger in Längsrichtig vo dè Brugg aagordnet.

Ergänzt mo dè Plattèbalchè mit èrè unterè Plattè, so ergit sich èn gschlossenè Querschnitt, dè Hoolkaschtè. Bsunders bi Balchèbruggènè mit mittlerè un größerè Stützwittè odder bi krümmtè Linnièfüürig wörred Hoolkaschtèquerschnitt, alternativ au Kaschtèquerschnitt benamst, ygsetzt. Selli zeichnet sich durch è großi Byg- un Torsionsschtyfigkeit uus, wodurrè großi Schlankheitè un rationelli Bauvofaarè, wie s Taktschièbevofaarè, möglich sin. Wit auskragendi Faarbaanplattè wörred oft übber schrägi Druckschtreebè uff dè Hoolkaschtè abgschtützt.

Raamèbrugg entsprechet Balchèbruggènè, abber mit èm Unterschyd, dass dè Übberbau mit dè Unterbautè (Widerlaagerwänd un/odder Stützè) bygeschteif vobundè isch. Dõdurch wörred d Biègemoment im Fäld vomn Bruggèträger vominderet, un dõmit lôt sich selli Bauhöchi reduzyrè, odder bi gèänõ Bauhöchi è größeri Stützwitti erreichè. Hüüfig wörd sell bi Autobahnübberfüürigè gnutzt, um uff Mittelpfyler vozichtè z könnè. Dè Wegkeiè vo dè Lager vominderet d Koschtè für dè Unterhaalt un voeifachet d Wartig vo dè Brugg. Allerdings isch èn Uustuusch vom Übberbau, öppè nõch èm Aafaarschadè, uffwändiger.

Bruggènè, wo Übberbautè ohni Fuègè un Laager hèn, d. h. i d Widderlaagerwänd un etwaigi Stützè ygschpannt sin, wörred au als "integraali Bruggè" bezeichnet. È Variantè vo sellerè Bauart stellet "semi-integraali Bruggè" dar, bi wellè dè Übberbau nit komplett mit èm Unterbau monolithisch vobundè isch odder bi dennè dè Übberbau Fuègè uffwyst.

Fachwärk sin uffglösti Tragwärksschtrukturè. Si hèn dè Vorteil von èm gringerè Matriaalvobruuch als voglychbari vollwandigi Tragwärk wiè Balchè (=> gringeres Eigègwicht). Dõby wörred d Stääb vom Fachwörk vorwygend uff Zuug un Druck belaschtet. È Nõchteil isch oft diè größeri Bauhöchi vo dè Konschtruktion. Fachwärkbruggènè wörred vor allem mit Staal (mengmol au als Holzbau) uusgfüürt. Uffgrund vo dè hochè Vokeerslaschtè wörred si oft bi Ysèbaaübberfüürigè vowendet, findè abber au iri Aawendig bi Strõssèbruggè mit größerè Stützwittè, bsunders i dè USA. Fachwärk voberget sich i dè Regel au unter dè Vokleidig vo decktè Holzbruggènè.

Konschtruktionsformè vo Fachwärkbruggènè:

Gitterbruggenè odder Gitternetzbruggenè sin Fachwärkbruggenè mit engmaschigè Stääb. Diè Technik isch um 1860 vowendet worrè, well dõmols uff èm europäischè Feschtland no keini gnuèg großi Bläch für Vollwandträäger zur Verfüègig gschtandè sin.

Bi Grüschtpfylerbruggenè sin d Pfyler glenkig mit èm Übberbau un èm Fundament vobundè. D Pfyler wörred dôdurch nu vo Druckkräft beaaschprucht, während diè Längskräft, wo byschpillswys vom Bremsè odder Aafaarè vo Faarzüüg kömmet, vom Übberbau vollschtändig i d Widderlager gleitet wörred.

Bi Pendelpfylerbruggenè sin d Pfyler glenkig mit èm Übberbau un èm Fundament vobundè. D Pfyler wörred dôdurch nu vo Druckkräft beaaschprucht, während diè Längskräft, wo byschpillswys vom Bremsè odder Aafaarè vo Faarzüüg kömmet, vom Übberbau vollschtändig i d Widderlager gleitet wörred.

Dè Bogè isch für Massivbauschtoff, wiè Stei odder Bedong, mit irer hochè Druckfeschtigkeit diè geignetschti Tragwärksart, well dè Bogè dõ bi optimaler Geometry fascht nu Druckbelaschtigè susgsetzt isch. Deshalb isch selli Art vo Konschtruktion bi èm Huufè aaltè Bruggenè z findè. Allerdings muè dè Baugrund uusreichend fescht sy, well er nebbè dè loträchtè Kräft bsunders au horizontali Kräf uffnää muè. Diè Widderlaager am Ènd vom Bogè wörred Kämpfer gnannt.

Hütt wörred Bogèbruggenè us Staal odder Staalbedong mit uffgschtändertè, obbèligender Faarbaan zum Überwindè vo düèfè Däler odder Gländeyschnitt baut. Mit èm Staalbogè sin Stützwitè vo bis zu 500 Meter möglich, mit èm Stahlbedongbogè sin 300 Meter möglich. Staalbogèbruggenèn mit aaghängter, unnèligender Faarbaan kömmet uffgrund vo dè nidrigè Bauhöchi vo dè Faarbaandaflè vo allem im Flachland bi dè Überwindig vo Gwässer vor. Bogèbruggenè mit mittèligender Faarbaan, wie diè Karmsundbrua, sin è witeri möglichi Variantè, um Hindernis z überwindè. È moderni Bauart sin diè CFST-Bruggenè ("concrete filled steel tube bridges"), wo sit 1990 in China hüüfig baut werre und wo bi denè dè tragendi Bogè znägscht us leerè Staalroor hèrgschtellt wörd, wo aaschließend mit Bedong vofüllt wörred.

È Bogèbrugg bschtoot us eim odder meererè Bögè un dè Bruggèdaflè odder Faarbaan. D Staalbogèbrugg bsitzt zuèsätzlich no Hänger odder Steher, a denè d Bruggèdaflè bfeschtigt isch.

Konstruktionsformè vo Bogèbruggenè:

D Hängebrugg isch è Witerentwicklig vo dè Seilbrugg. Eifachi Hängebruggenè mit no durrèhängender Faarbaan findet mo scho in steizitlichè Kulturè. Hüt wörd d Hängebrugg übberwigend für d Übberquerig vo breitè schiffbarè Gwässer mit Stützwitè obberhalb vo 800 m baut. Wegè dè Tendenz zu größerè Verformigè wörd si im Regelfall nit als Ysèbaanbrugg vowendet. Si isch statisch ähnlich wiè d Bogèbrugg mit unnèliegender Faarbaan. Bi dè Hängebrugg wörd zwischè Pylonè è Tragseil uffghängt. A sellem Tragseil wörred Hänger befeschtigt, senkrächti Seil, welli d Faarbaan träget. Si sin abber bi witè Stützwitè stark gegè Windschwingigè aafällig, wiè s dè Yschturz vo dè Tacoma-Narrows-Brugg i dè USA am 7. November 1940 zeigt hèt.

È berüèmts Byschpill von èrè Hängebrugg isch d Golden Gate Bridge z San Francisco; d Akashi-Kaikyō-Brugg z Japan hèt sit 1998 mit 1991 Meter diè gröscht Stützwiti.

D "Schrägseilbrugg" odder "Schrägkabelbrugg" hèt sich zu dè Übberbrückig vo breiterè Gwässer odder Flächè mit Stützwitè zwischè 200 m un 1.000 m als technisch bsunders geignet un au als würtschaftlich erwisè. D Brugg wörd meischtens im Freivorbau errichtet. Dè Bauzuèschtand mit dè wit uuskragendè Brugg isch uffgrund vo dè sitlichè Windbeaaschpruchig maßgebend für diè technisch möglichè Stützwitè. Uffgrund vo irer hochè Styfigkeit ka si au für dè Ysèbaavokeer vowendet wörrè. È Schrägseilbrugg beschtôt us dè Pylonè, dè Faarbaan un dè Seiler. Alli loträchtè Kräft vo dè Brugg wörred über d Seil i dè Pylon ybrõcht, wo selli denn senkrächt als reini Druckkräft i dè Untergrund ybringt. Diè Schrägseilbrugg isch s glych wiè nè Uuslegerbrugg, d Faarbaantaflè bildet dè druckbeaaschpruchtè Untergurt, d Seil sin Uuslegerzuggurtè, welli diè vertikalè Laschtè a d Pylone abträget un i dè Faarbaandaflè rückvoankeret sin.

È bekannts Byschpill vo sellerè Bruggèform isch d Hamburger Kühlbrandbrugg. D Rio-Andirrio-Brugg, wo übber dè Golf vo Korinth (Griechèland) füürt, isch èn witerè, bekanntè Votreter vo sellerè Bruggèform un eini vo dè längschtè vo irer Art. S Viaduc de Millau isch sit 2004 mit 2460 m diè längscht Schrägseilbrugg dè Wält.

È Extradosed-Brugg isch è neuartigi Bruggèkonschtruktion (è Brugg mit ußè ligender Vorschpannig) mit Schrägseiler, diè è Mischig us Schrägseilbrugg un vorgschpannter Balchèbrugg isch.

Tragends Elemènt von èrè Spannbandbrugg sin ein odder meereri Spannbänder, welli d Faarbaan trait un mit dè Endufflaager zugfescht vobundè sin. Charakteristisch isch dè konkave Durchhang vom Spannband in dè Fälder. Je gringer dè Durchhang, umso größer sin d Zugkräft im Spannband. Wegèm Durchhang wörd selli Bauform überwigend als Fußgängerbrugg errichtet. S Spannband ka au übber Zwischèpfyler gfüürt wörrè. Èn bekanntè Votreter vo sellerè Bruggègattig isch d Holzbrugg bi Essing übber dè Main-Donau-Kanal, diè nebbè dè uugwöhnlichè Vowendig vo Brèttschichtholz als Spannband mit 193 m glychwool bis 2006 diè längscht Holzbrugg Europas gsi isch. Sellè Status isch a diè 225 m langi Drachèschwanz-Brugg uff em Glände vo dè Neuè Landschaft Ronneburg übbergangè. Bi Strõßèbruggenè wörd d Faarbaan üblicherwys übber m Spannband uffgschtänderet, so dass trotz èm Durchhang vom Spannband è Faarbaan entschtoot, wo dè Trassyrig vo dè Strõß entschpricht.

Beweglichi Brugg wörred baut, wenn sich us dè örtlichè Gegebeheitè ergitt, dass è feschti Brugg nit würtschaftlich odder konschtruktiv möglich isch. Sell ka sy, wenn zum Byschpill im Flachland è Ufffaarrampè z düèr wär un ohni Rampè è z gringi Durchfaartshöchi für diè unnè ligendi Vokeerslinniè übrig blybt. Sellè Bruggètùp hèt dè Nõchdeil, dass d Krüzig vom Vokeer nit vonenand unabhängig stattfindè ka, sondern immer ein vo dè Vokeerswäg gschperrt isch.

Selli Bruggenè wörred durch d Art vo dè Konschtruktion gnauer bschribbè. So git s d "Zugbrugg" odder Zièbrugg, bi wellerè d Faarbaan ho hochklappt wörd, d "Klappbrugg", derrè iren Mechanismus keini Zugseil hèt (s berühmteschte Byschpill isch d Tower Bridge z London), è "Yzièbrugg" wiè i dè Nöchi vo Gouda z Holland un als bsunderi Variantè è Dreifäldzugklappbrugg, wiè d Hörnbrugg z Kyl, è Faltbrugg.
Witeri beweglichi Bruggètùpè, wo Schifffaartsstrõßè krüzet un größeri Durchfaartsbreitè ermöglichet, sin d "Dreybruggenè", diè komplett um iri vertikaali Ach drüllet wörrè ka (d Dreybrugg Malchow), d "Hubbrugg", diè komplett hoch ghobbè wörd (d Kattwykbrugg übber d Hamburger Süderelbe) odder im niderländischè Haarlem sowiè d Kippbrugg, d Senkbrugg un d Rollendi Brugg.

Uusdrüllè vo dè Nordschleusèbrugg z Bremerhavè für d Freigaab vom Wasserwäg:

Schwimmbruggenè hèn a Stell vo Pfyler uff èm Gwässer ligendi Schwimmkörper, diè kurzi Übberbautè mitenand vobindet. Als Schwimmkörper kömmet Pontons, Schiff, Schluuchböötli, Hoolplattè odder Amphibièfaarzüüg zum Ysatz. D Nutzbarkeit vo Schwimmbruggè wörd bsunders vom Wasserschtand un dè Wasserschtrömig stark beyflusst. Je nõch Wasserschtand muè bim Befaarè vo dè Brugg zwischè m Ufer un èm èrschtè Schwimmkörper è erheblichi Stygig odder è Gfäll übberwundè wörrè, wa vo allem bi Ysèbaabruggè d Nutzig zitèwys erschwert odder umöglich macht. Hüüfig wörd d Brugg am Ufer abgschpannt, well si suscht nu è minimi Querschteifigkeit hèt.

Schwimmbruggenè wörred hüt meischtens als Behelfsbruggè ygsetzt, um zerschtörti Infraschtruktur bis zu dè Widderherschtellig z ersetzè. È tùpischi Aawendig lyt im militärischè Berych, wo s einersits drum goot, zerschtörti Infraschtruktur temporär widderhèrzschtellè, anderersits abber au dorum, durch Flexibilität operativi Vorteil z erlangè. Früèner sin Schwimmbruggenè au als koschtègünschtigi Alternativè a Stell vo feschtè Bruggè aagwendet worrè.

Z Norwegè wörred Schwimmbruggenè au hütt no als permanenti Bauwärk errichtet worrè. So isch byschpillswys diè 845 m langi Bergsöysund-Brugg bi Kristiansund z nennè, welli èn bogèförmigè Grundriss ohni Voankerig hèt. Glych konschtruyrt isch dè 1246 m langi Pontonbruggèabschnitt vo dè insgsamt 1614 m langè Nordhordlandsbrugg bi Bergè. Im Grundriss graad un in Querrichtig mit Anker ghaaltè isch dõgegè diè 2019 m langi "Lacey V. Murrow Memorial Bridge" übber dè Lake Washington bi Seattle.

Holz isch in Form von èm Baumschtamm übber è Schlucht odder è Gwässer s älteschte Bruggèbaumatriaal. S wörd bi Jochbruggenè un bi Fachwärkbruggè vowendet. Im 18. Johrhundert hèt dè Bau vo Holzbruggè mit dè Rhybrugg Schaffhuusè vom Hans Ulrich Grubenmann èn erschtè Höèpunkt erreicht. Selli isch 120 m lang gsi un hèt nu ein Zwischèpfyler. D Witerentwicklig isch i dè erschtè Hälfti vom 19. Johrhundert z Nordamerika bim Bau vo dè Ysèbaastreggenè durch dè Kontinent vollzogè worrè, unter anderem mit dè hölzernè Trestle-Brugg, wo uss eifachè Balchèbruggènè mit èrè feinmaschigè Aaordnig vo Rundhölzer bschtôt.

Hütt vowendet mo Holz im bsunderè bi Fuèßgängerbruggènè, Steeg odder anderè untergordnetè Bruggenè wiè Güèterwägbruggenè odder Huuszuèfaartè. Vo Vordeil isch dôdèby bsunders s nydrige Eigègwicht vom Holz. Ehnder seltè wörd Holz hütt für größeri Bruggè vowendet, wiè i dè Nöchi vom finnischè Mäntyharju. Dört isch 1999 diè mit 168 m längschti (maximaali Stützwitti 42 m) für dè Strõßèvokeer zuèglôeni Holzbrugg vo dè Wält eröffnet worrè. Diè längschti deckti Holzbrugg vo Europa isch d Holzbrugg vo Säckingè z Südbadè. Zu dè bekannteschtè zellt d Chapellbrugg z Lozärn. Diè längscht deckti Holzbrugg vo dè Wält isch mit 390 Metèr d Hartland Bridge z New Brunswick, Kanada.

D Seilbrugg ghört zu dè älteschtè Brückèartè, woby s en Huufè Variantè git.


Reini Seilbruggenè findet mo no z Afrika, Asiè, Süèdamerika un Mikronesiè. S Seil bschtôt oft us Naturfaserè, mengmol au us Staal.

Steibrugg sin Bruggenè, bi dennè nit nu d Bruggèpfyler, wiè sell bi Ysè- odder Holzbruggenè dè Fall isch, sondern au dè Übberbau us Stei hèrgschtellt isch. Scho früè isch Stei als Bruggèbaumatriaal ygesetzt worrè, znägscht mit unbearbeitetè un spòter mit bearbeitetè Stei. Dõby sin diè erschtè Steibruggenè mit Kragbogè und denn mit fortschritender Technik als echti Bogèbruggenè uusgfüürt worrè. Bi gringer Streggi, wo übberbrüggt wörrè muè, könnet Steibruggenè mit eim einzigè, von eim zum anderè Ufer gschpanntè Bogè, bi größerè Streggè mit e baar zwischè Steipfyler ygwölbtè Bögè, uff dènnè diè Bruggèdaflè lyt, uusgfüürt worrè. Unterschyd entschtönn dõdeby au durch d Form vom Bogè, wo èn Halbchreis, èn flachè Chreisbogè (Stichbogè/Segmentbogè), èn flachè odder überhöötè Bogè sy ka. D Halbchreisbogèbruggenè vo dè Römer hèn Stützwitè bis uugfäär 28 Metèr (Brugg vo Alcantara). Maximaal sin öppè 45 Metèr lichti Witti bi sellerè Geometryform mit Steibruggenè möglich, wa bi dè Brugg Pont du Diable z Frankrych erreicht worrè isch. Mit dè ygsetztè Segmentbögè, wo ab èm Mittelaalter vofüègbar gsi sin, hèt mo Bruggenè bauè könnè, wo statisch günschtiger, abber uffgrund vom höcherè Sitèschuub schwiriger beherrschbar sin. Dõdèmit hèt mo Steibruggenè mit Spannwitè bis zu 72 Metèr erreichè könnè. D Trezzo-Brugg isch mit èm Segmentbogè vo 72 Metèr lichti Witi 39 Johr bis zu dè Zerschtörig diè gröscht Steibogèbrugg vo dè Wält gsi. Hütt hèt Stei bim Bau vo Bruggè nu no è untergordneti Bedütig, meischtens in Form vo Vokleidigè.

Bedong isch èn künschtlichè Stei, wo us èm Gmisch vo Zemènt, Steikörnig (Sand un Kys) un Wasser hèrgschtellt wörd, wo sich infolg von èrè chemischè Reaktion vofeschtigt. Bedong ka ußerdem Bedongzuèsatzschtoff un Zuèsatzmittèl enthaaltè. Sell Baumatriaal eignet sich hervorragend, um Bruggè z bauè, weil er sich flüssig in jedi Form (Schalig) gièßè lott un nõch Uushärtig èn guèt uff Druck beaaspruchbaarè künschtlichè Stei git. Bedong isch (ebbèso wiè Stei) nu i dè Laag, großi Druckkräft un gringi Zugkräft uffznää, weshalb er vor allem bi dè Bogèbruggè vowendet wörd.

Staalbedong voeint d Vordeil vo Bedong un Staal. Dõby umschlièßt dè Bedong dè Staal un schützt sellen asè vor Roscht. Dè Staal bringt sini Zugfeschtigkeit i selli Vobindig mit iè, wa nu möglich isch, well beidi Stoff èn zimlich ähnlichè Wärmiuusdeenigskoeffiziènt hèn.

Es git mengi Artè vo Bedong:

Gussysè isch è Ysè-Legyrig mit nidrigerem Schmelzpunkt als Staal un deshalb lychter hèrzschtellè. Uffgrund vo dè gringè Elaschtizität hèt s spröde Gussysè bi Konschtruktionsbautè kei Bedütig mee un isch znägscht durch s Schmydeysè, denn durch dè Staal abglöst worrè. Villi Bruggenè sin früèner uss Gussysè baut worrè, zum Byschpill The Iron Bridge übber dè Severn. Diè meischtè vo dè Gussysèbruggenè sin dè stygendè Belaschtig nit gwachsè un sin dõher durch Staalbruggenè ersetzt worrè.

Staal wyst è rächt hochi Feschtigkeit gegèübber Druck- sowiè Zugkräft uff. Staal wörd im Bruggèbau vo allem in Form vo Seil, Brofyl odder Blèch vowendet. Hütt wörred vomeert Deile uss Staalguss ygsetzt.
È entscheidendè Nõchdeil isch abber s Roschtè (Roscht), wa üblicherwys Korrosionsschutzbeschichtigè erforderlich macht un zuè èm hochè Unterhaltigsuffwand füürt. Staal wärd bim Übberbau vo allem vo Stabbogèbruggè, Deckbruggè, Fachwärkbruggè un Hängibruggè ygsetzt.

Tragwärk vom Vobundbau hèn räumlich drennti Querschnitt, wo us zwei odder mee Bauschtoff bschtönn. Anderscht als byspillswys bim Staalbedong wörd dè Vobund unterènand durch bsunderi Vobindigsmittel hèrgschtellt.
Zum Byschpill lyt bi nèrè Staalvobundbrugg uff èm stäälernè Bruggèträger d Faarbaanblattè, wo uss Staalbedong bschtòt. Dè Vobund zwischè beidè Bauschtoff wörd übber Kopfbolzèdübbel sichergschtellt. Dõdurch kunnt s zu nèrè kraftschlüssigè Vobindig un beidi Querschnitt würket zämmè als ein Querschnitt. Bi Kopplig vo Spannbedong- un Staalvobundkonschtruktionsdeil schwätzt mo au vo nèrè "hybridè Brugg".

È bsunderi Bauart vo dè Staalvobundbrugg sin diè sit 1990 in China hüüfig bautè CFST-Bruggè ("concrete filled steel tube bridges"), bi dennè dè trägendè Bogè znägscht us leerè Staalroor hèrgschtellt wörd, welli aaschlièßend mit Bedong vofüllt wörred.

Dè èrschti Ysatz vo Aluminium im Bruggèbau erfolgt 1933 mit dè Erneuerig vo dè Faarbaankonschtruktion vo dè Smithfield Street Bridge z Pittsburgh. 1946 hèt mo diè us neu entwickletè Aluminiumlegyrigè beschtehendi eischpurigi Ysebaabrugg Grasse River Bridge i dè Nöchi vo Massena (New York) mit Aluminiumhauptdräger errichtè könnè. I spòterè Johr isch d Strangpresstèchnik witerentwicklet worrè. Selli ermöglichet d Hèrschtellig vo speziell uff d Aaforderigè vom Bruggèbau abgschtimmtè Brofyl. I dè Zit zwischè 1980 un 1990 hèt è starki Vobreitig vo dè Aluminiumbrugg, diè durch è gringes Gwicht, Korrosionsbschtändigkeit sowiè gringi Unterhaaltskoschtè kennzeichnet isch, i dè skandinavischè Länder stattgfundè.

Sit dè 90er Johr wörred Bruggè au us Faser-Kunschtoff-Vobund baut. D Tèchnik kunnt meischtens bi chlynerè Bruggè für Fuèßgänger un Radfaarer zum Ysatz. Eini vo dè älteschtè Uusfüürigè isch diè 1990 erbauti Fussgängerbrugg uff èm Golfplatz in Aberfeldy, Schottland. Z Boothbay, Maine stôôt derzit diè längscht Brugg us Kunschtoff, diè 160 Meter langi Knickerbocker-Brugg. Kunschtoffbruggenè benötiget gmäß Untersuchigè us Holland wèniger Graui Enèrgy als Bruggè us hèrkömmlichè Wärkschtoff, un iri Erschtellig setzt wèniger CO frei.

È witeri Möglichkeit, Bruggènè yzdeilè, isch iri Fungtion. Demmnõch ka mo unter anderem unterscheidè zwischè "Strõßebruggè", "Fuèßgängerbruggè", "Ysebaabrugg", "Kanalbrugg/Wasserbrugg" (Trogbrugg) un "Wildbrugg" (Grüèbrugg). È Ysebaabrugg trait somit Schinnèwääg, è Strõßèbrugg analog dèzuè Strõßèwääg. Oft hèt abber è Brugg en Huufè Bschtimmungszwèck.

Witeri Bruggèartè mit Fungtionsnamè sin unter anderem d "Förderbandbrugg" (im Bärgbau), d "Leitungsbrugg" (öppè im Chemywärk) abber au d "Pionyrbrugg" odder d "Behèlfsbrugg". "Hülfsbruggènè" degegè sin Bruggènè us vorgfertigtè, meischt stäälerni Baukaschtèelemènt, wo bi Inschtandsetzigsarbètè a vorhandnè Bruggènè für d Umfaarig vo dè Bauschtell ygsetzt wörred. È Hülfsbrugg ka au übber èn längerè Zitraum im Ysatz blybè.
Bruggè könnet ußerdemm au übber è längeri Zit kei Fungtion haa: Selli wörred denn im Volksmund „Soda-Brugg“ benamst.

D topologischi Laag isch au èn möglichs Kriterium für d Zuordnig vo Bruggènè. So ka mo unter anderem unterscheidè zwischè "Dalbruggè", "Stadtbruggè, Haaldèbruggè", Flussbruggè odder Kanalbruggè un "Hochbruggè".

Im modernè Bruggèbau hèt sich dè Grundsatz, dass d Brugg Deil vo dè Strõß isch, dörthy witerentwicklet, dass sebbi dè Trassyrig vo dè Strõß folget. Dõdruus ergit sich è Villzaal vo geometrischè Variationè.
So muè dè Chrützigswinkel byschpillswys zwischè è Landschtrõß un èrè Autobaan nit rächtwinklig sin. Bi dè Brugg schwätzt mo denn von èrè "schyfè Brugg", im Gegèsatz zu nèrè "graadè Brugg". Befindet sich è Brugg im Radius, so schwätzt mo von èrè im Grundriss "krummè Brugg", lyt si in èm Beggi odder è Kuppè, so sait mo èrè è im Uffriss krummè Brugg. Es kömmet abber au Bruggè vor, welli sowoll im Grund- als au im Uffriss krumm sin, Bruggènè, wo sich im Verwindungsberych vo dè Faarbaan befindet odder sogar Bruggèn`, wo sich im Berych von èrè Krümmigsänderig vo dè Faarbaan (Klothoidè) befindet. Für diè Beteiligtè, wo a dè Bauuusfüürig sin, ergebet unregelmäßigi Geometriè un Uffwitigè im Berych von èrè Brugg großi Usèforderigè, well komplizyrti Bauwärksgeometriè hüüfig mit dè gängigè Bauvofaarè nit kompatibel sin und dõrum d Entwicklig vo bsunderè odder s Änderè vo gängigè Bauvofaarè volanget.

Bsunders bi unterschydlich gnutztè Bruggènè wörred oft zu dè Vokeerstrennig zwei Fahrbaanebènè aagordnet. È bekannts Byschpill für sötigi Doppelstockbruggè isch d Öresundbrugg, diè obbè d Strõßè- un unnè dè Ysebaavokeer uffnimmt. Au d Trennig vo dè Richtigsfaarbaan vo meeschtreifigè Strõßèbrüggènè, wiè bi dè Bay Bridge, ka mit zweistöckig gnutztè Bruggèübberbautè erfolgè. Meestöckigi Bruggè hèn dè Vorteil, dass diè statisch notwendigi Konschtruktionshöchi glychzitig als Vokeersraum gnutzt wörd. Sell reduzyrt s Eigègwicht vo dè Brugg, well d Bruggèbreiti gringer isch un dõmit diè notwendigè Querträger lychter wörred.


Als Viadukt bezeichnet mo hütt mee odder minder hochi un langi Bruggènè bi nèrè Strõß odder Ysebaan, wo stygigsarm è Dal odder è Sènggi mit Pfyler un meischt Bögè überschpannet. Ähnlichi Konschtruktionè, d Aquädukt, sin vo dè Römer zu dè Trinkwasservosorgig gnutzt worrè. Viadukt sin spòter im Ysebaabau hüüfig errichtet worrè.


Als Durchlass gildet è chlynes Bauwärk mit èrè lichtè Witti vo wèniger als zwei Metèr im Èrdkörper von èm Vokeerswäg. Er wärd denn baut, wenn èn Fuèßwäg odder èn chlynè Bach durch è Strõßè- odder Ysèbaadamm zu füürè isch. Durchlässe wörred meischtens als Staalbedongraamèkonschtruktion odder mit Wellschtaalroor uusgfüürt.

Einzelni Bauelemänt von èrè Brugg wörred byschpillhaft aahand von èrè Strõßèbrugg uffzellt. Anderi Bruggèartè hèn mengi Deil nit, defür widderum zuèsätzlich anderi (voglych feschti un beweglichi Bruggè). Au bsitzt nit jedi Strõßèbrugg alli Bauelemänt, well si für jedi Brugg nõch dè Èrfordernis vom Blaaner uusgwäält wörred.

Dè Übberbau bschtôt us dè Faarbaanblattè, dè Hauptdrääger sowiè etwaigè Kragärm un Querdräger. Dè Übberbau leitet diè Laschtè zu dè Unterbautè ab.

Als Unterbautè von èrè Brugg bezeichnet mo Widderlager un Pfyler. D Unterbautè nèmmet d Laschtè vom Übberbau uff un leitet selli i d Gründig ab.

Widderlager befindet sich üblicherwys a dè Èndè von èrè Brugg un bildet dè Übbergang vom Èrddamm zum Bruggèübberbau. Siè überdräget d Übberbaulaschtè uff d Gründig un nèmet dè Erddruck uff d Rücksitè vom Widderlager uff.

D Mittelunterschtützig voringeret d Stützwitti vom Übberbau zwischè dè Widderlager un ermöglichet dõmit è gringi Bauhöchi. Si leitet entsprèchend dè Stützwitti Deil vo dè Übberbaulaschtè i dè Baugrund. D Mittelunterschtützigè wörred meischt als Einzelpyler odder Pfylerschybè uusgfüürt. Bi Schrägseil- odder Hängibruggè wörd d Mittelunterschtützig durch è Hochhängè vo dè Brückenlaschtè beaaschprucht. I sellem Fall schwätzt mo von èm Pùlon.

D Gründig vom Widderlaager un Mittelunterschtützigè un d Abdrägig vo dè Bruggèlaschtè erfolgt mit Flachgründig (Streifèfundament, Fundamentblattè) odder Düèfgründig (Boorpfääl, Rammpfääl odder Brunnè).

Kämpfer isch è bsunderi Bezeichnig von èm Widderlaager bi nèrè Bogèbrugg.

D Laager von èrè Brugg sin d Kontaktpünkt zwischè Übber- un Unterbau. Si müèn asè bschaffè sy, dass si diè erforderlichè Drèè- un Kippbewegigè sowiè Voschièbigè ermöglichet un è zwängigsarmi Übberdrägig vo dè Ufflaagèrkräft ermöglichet.

Staallaager git s als feschti Linnièkipplaager odder als beweglichi Linnièlaager (Rollèlaager). Well i dè Vogangèheit zaalrychi Schäddè ufftrèttè sin, wörred selli hütt bi Brüggèneubautè z Dütschland nimmi ygsetzt.
Rollèlaager bschtönn uss Staalzilinder, wo sitlich ghaaltè wörred un Laagerblattè, ebbèfalls uss Staal. Si könnet großi Bewegigè vo dè Brugg uusglychè.

Elaschtomerlaager sin Voformigslaager, d. h. si übberdräget d Kräft übber d Voformig vom Elaschtomer. Si bschtönn uss eim flexiblè, alterigsbschtändigè Kunschtoff, i wellen bi beweertè Laager Staalblattè ygschafft sin, welli d Druckfeschtigkeit un Inkompressibilität höcher machet. D Voformigslaager sin uff allè Sitè beweglich un erlaubet d Uffnaam vo horizontalè un vertikalè Laschtè bi glychzitiger Torsion um drei Achsè un bi glychzitiger Voschièbbarkeit in zwei Richtigè. Diè Voschièbbarkeit i horizontaler Richtig ka durch d Aaordnig vo Feschthaaltekonschtruktionè us Staal vohinderet wörrè. S Elaschtomerlaager ka nit so großi Bewegigè wiè è Rollèlaager uffnää, isch abber wartigsärmer, well d Staalbläch nit mit Luft un Füüchtigkeit in Berüürig kömmet un sellèwäg korrosionsgschützt sin un keini beweglichè Deil vorhandè sin. Bi größerè Voformigè benutzt mo s Voformigsgleitlaager, bi wellem s Elaschtomerlaager mit èrè zuèsätzlichè Gleitschicht vosää isch.

Durch entsprèchendi Dimensionyrig un Geometry als Bedongglenk ka Staalbedong au Torsionè uffnää un asè als unvoschièblichs Laager würket.

Dè Übberbau von èrè Brugg voformt sich i dè Längsrichtig durch Temperadurwechsèl un Längskräft uffgrund brèmsedè Faarzüüg sowiè bi Spannbedongbruggènè zuèsätzlich durch d Vorschpannig un s Krièchè un Schwindè vom Bedong. Selli Voformigè trettet am Widderlaager nit uff un müèn dõher durch è Übbergangskonschtruktion uusglichè wörred. Ußerdem söllet d Faarbaanübbergäng è sichers Übberquerè au bi hochè Gschwindigkeitè ermöglichè.

Uff dè sitlichè Trottoirs im Berych vo Kappè odder Gsims isch sellè Fuègèschpalt mit èm "Abdeckblèch" z belegè odder durch geigneti Fuègèbrofyl bündig abzschlièßè. S Abdeckblèch wörd entsprèchend DIN EN 10088 us nit roschtendem Staal gfertigèt.

D Staalbedongkappè wörred nõchdräglich erscht nõch èm Uusschallè vo dè Faarbaanblattè un nõch Hèrschtellig vo dè Abdichtig zämmè mit dè Gsims aufbedonyrt. So könnet Maßungnauigkeitè im Kragarm vom Übberbau vodeckt wörrè. D Kappè sin mit èm Übberbau durch è Aaschlussbeweerig odder durch Dellèrancher chraftschlüssig vobundè. Z Öschterrych wörred hüüfig sognannti Bruggèancher mit Ringmuèterè ygsetztè Kappè wörred Gländer sowiè je nõch Bedarf Schutzplankè un Lärmschutzwänd fescht gmacht. D Kappè sin üblicherwys uss froscht- un tausalzbschtändigem Luftpoorèbedong hèrgschtellt. Si wörred hùdrophobyrt odder bschichtèt, wenn sell byschpillswys wègèrè Nutzig als Gee- un Radwäg erforderlich isch. D Kappè diènet au dè Sicherig vom Vokeersraum. Im innerschtädtischè Berych sin d Kappè meischtens glychzitig Gee- un/odder Velowäg un sicheret selli durch èn 15 cm hochè Schrammbord vor èm Kraftfaarzüüg, wo uss dè Furri cho isch. Im Normalfall sin d Kappè gegèübber dè Faarbaan nu um 7 cm höcher baut un sicheret durch obbè druff aagordnetè Dischtanzschutzblankè dè Vokeer.

Dè Faarbaanbelaag hèt hützudaag z Dütschland èn dreideiligè Uffbau us Abdichtig, Schutzschicht un Deckschicht. Diè ca. 2 cm starki Dichtigsschicht beschtôt us Bitumè-Schweißbaan (mit odder ooni Medallkaschyrig) un schützt dè Bruggèübberbau vor èm Ydringè vo Obberflächèwasser, Froscht un Tausalz. Èn uff d Überlappigsschtööß glaites "Abdeckband" vohinderet s Ydringè vo Deck- un Chläbbermassè i d Schutzschicht. Diè uugfähr 4 cm starki Schutzschicht bschtôt us Gussasphalt odder Walzasphalt un diènt èm Schutz vo dè Abdichtig vor dè Beanaschpruchig durch dè Vokeer un vor Witterigsyflüss. Uff d Schutzschicht wörd zu dè unmittelbarè Abdrägig vo dè Faarbaanlaschtè è uugfähr 4 cm starki Deckschicht us Asphaltbedong uffbrocht. Uff untergordnetè brivatè Wäg, wiè Forschtwäg odder Huuszuèfaartè, wörred au Faarbaanbelääg us Holz vowendet, bi aaltè Bruggè (wiè öppè Römerbruggènè) wörd Nadurschtei vowendet.

D Entwässerig soll s aafallendi Obberflächèwassèr rasch un vollschtändig ableitè, un zwar nit nu uss Gründ vo dè Vokeerssicherheit, sondern au dômit dè Belaag möglichscht zügig uusdröchnè ka. Im Regelfall wörd s Wassèr übber è Drainagesischteem in Regèübberlaufbeggi abgleitet.

Bruggègländer diènet als Abschturzsicherung für Fuèßgänger odder Radfahrer. D Gländer sin uss Staal odder Aluminium un hèn bi Absturzhöchè vo wenniger als 12 m è Mindeschthöchi vo 1,0 m, bi größerè Abschturzhöchè betrait d Mindeschthöchi 1,1 m. Nebbè Radwäg isch z Dütschland è Gländerhöchi vo mindeschtens 1,2 m vorgschribbè (nõch dè „Empfehlungen für Radverkehrsanlagen(Empfeligè für Radvokeersaalaagè“ 1,30 m). Bi Strõßèbruggè mit mee als 20 m Längi enthaaltet dè denn zweideilige Handlauf zuèsätzlich è Drôtseil.

Leitplankè odder Dischtanzschutzplankè diènet als Abschturzsicherig für Kraftfaarzüüg odder zu dè Sicherung vo dè GegÈfaarbaan gegès Uusbrächè vo Faarzüüg. Selli wörred us Stahl{Staal gfertiget, z Öschterrych deilwys au us Aluminium. Allerdings isch d Vowendig vo Aluminium nit unbroblemaatisch, well sell mit dè Zit voschprödet un s dôdurch bi Unfäll nit seltè zu schwèrè un schwerschtè Körpervoletzigè kunnt. Deshalb wörred z Öschterrych keini neuè LeitplankÈ mee uss Aluminium uffgschtellt un vorhandni Leitplankè uusduuscht. Als Alternatyv zu dè Dischtanzschutzplankè wörred z Dütschland uff AutobaanbruggÈ au Bedongschutzwänd für d Faarbaanbegrènzig vorgsää.

Bi mengè Bruggè findet mo ußergwöhnlichi Inschtallationè. So trait dè Piloon vo dè Neuè Brugg (Bratislava) è Turmrestaurant. Anderi Bruggèpfyler vo Hängibruggè dräget Sendeantennè. Bi elegtrifizyrtè Ysebaanstreggè müèn bi allè Bruggèbauwärk uffgrund vo dè spannungsfüürendè Oberleitung{Obberleitig uss Sicherheitsgründ Baudeil uss elegtrisch leitendem Matriaal geerdet sy.

Im Raamè von èm Pilotbrojekt isch am 20. Oktober 2011 diè erscht Brugg vo Dütschland mit èrè beheizbarè Faarbaan z Berkenthin in Schleswig-Holschtei übber dè Elbe-Lübeck-Kanaal ygweiht. Unter Nutzig vo dè Erdwärmi wörd Wasser mit èrè Temperadur vo 11 °C uss 80 Metèr Düèfi vowendet. Zyl vom Brojekt isch es, d Unfäll durch Glätti z reduzyrè. Spezièlli Bedingungè z Berkenthin sorget dört wòhrend èm Dagè un Ynachtè für èn hüüfigè Wechsèl zwischè Froscht un Tau. Dè Bruggèneubau hèt ca. 9,7 Mio. € koschtet, wovo rund 1 Mio. € für d Geothermyaalaag vowendet worrè sin.

Obberleitungsmaschtè un Maschtè für Fèrnsprechfreileitigè uff Bruggènè sin nüt ungwöhnlichs. Oft wörred bi Fachwärkbruggènè mit unnèligender Faarbaan a dè Fachwärkkonschtruktion Querdrääger für d Uffnaam vo dè Leitungè inschtallyrt. Allerdings git s au Bruggènè, diè Freileitungè vom Vobundnetz drääget, wiè d Storstrømbrugg.

Wichtigi Begriff von èrè Brugg sin unter anderèm:

D Bruggèinschtandhaltig bschôt zum einè uss dè Bauwärchsübberwachig un -brüèfig. Sell isch z Dütschland i dè DIN 1076 greglet un umfasst è laufendi Übberwachig alli drei bis sèchs Mönät, è eifachi Brüèfig odder Kontrollè alli zwei bis drei Johr sowiè è Hauptbrüèfig alli sèchs bis zee Johr. Zum anderè beschtôt d Bauwärchsinschtandhaltig uss dè Bauwärchserhaaltig mit dè Wartung un Pfleeg vom Bauwärch sowiè dè Inschtandsetzig vo dè Bauwärch. Z Dütschland gits hüt höcheri Inschtandhaaltigs- als Neubaukoschtè. Nõch einerè Studiè vo dè KIT ka d Lebbensduèr vo gschweißtè Staalbruggènè durch è Nõchbehandlig vo dè Schweißnõõtübbergäng dütlich volängeret wörrè.

S git voschideni Methodè, um dè Zuèschtand vo Bruggènè z übberwachè. Zum Byschpill könnet für è Langzitübberwachig bim Bau von èrè Brugg Beschlünigungsuffnemmer i d Struktur integryrt wörrè. È anderi Möglichkeit isch diè berüürigslosi Zuèschtandskontrollè, wo uff èm Doppler-Effèkt basyrt. Dè Laserschtraal von èm Laser Doppler Vibrometèr wörd uff d Obberflächi vom Messobjèkt grichtet. D Frequènz vom Liècht, wo vo dè Obberflächi zrugggschtreut wörd, wörd durch d Bewegig vo dè Brugg voänderet (Doppler-Voschièbig). Durch è interferometrischi Uuswertig ka somit uss èm vo dè Objèktobberflächi zrugggschtreutè Liècht d Schwinggschwindigkeit odder Voschièbig am Messpunkt gnau ermittlet wörrè.

Bedongbruggènè mit gringer Höchi übber Glände könnet koschtègünschtig mit èm Lèrgrüscht hèrgschtellt wörrè. Bi meefeldrigè Bruggènè wörd dè Übberbau meischtens abschnittswys bedonyrt, wozuè è Lèrgrüscht odder bi hochè Bruggènè è Vorschuubgrüscht vowendet wörrè ka.

Vorschuubgrüscht sin Grüscht, di sich selbschtändig von eim Bruggèfäld zum nägschtè voschièbè. Aawendig findet selli Art vo Grüscht vo allem bi Bruggè mit wechsèlnde Kurvèradiè, unterschydlichè Stygigè, wechsèlndè Stützwitè un bi Ysebaabruggènè, wo us enèrè Kettè vo Einfälddrääger beschtònn.

Suscht wörred längeri Spannbedongbruggènè, Durchlaufdräger mit regèlmäßigè Stützèabschtänd un Hoolkaschtèquerschnitt, oft mit èm wit vobreitetè würtschaftlichè Taktschièbevofaarè hèrgschtellt (Taktschièbebruggènè).

Bi großè Stützwitè findet mo au Freivorbaubruggènè, bsunders zum Übberbauè vo breitè Gwässer. Dõby wörd am frei uuskragendè Ènd vom jewyls folgendè Bauabschnitt aagfüègt. Bsundere bi Staalbruggènè odder Vobundbruggènè ka dè Übberbau uss Staal oft mit Hebegrät, wiè nem Autokraan odder Windè, montyrt wörrè.

Dõnebbè git s im Spannbedongbau au no diè Möglichkeit, è Brugg mit Fèrtigdeil z bauè. Sell bassyrt z Dütschland vo allem bi Autobaanübberfüürungè, bi dennè d Bruggèdrääger vorbroduzyrt wörred un d Faarbaanblattè nu no druff bedonnyrt wörrè muè. Dõgegè isch ußerhalb vo Dütschland dè Bruggèbau mit Fèrtigdeilquerschnittssegmènt seer wit vobreitet. Dõby wörd d Brugg durch s Aneinanderfüègè un Voschpannè vo einzelnè vorbroduzyrtè Querschnittselemènt hèrgschtellt. È Staalbedongbogè ka byschpillswys im abgschpanntè Freivorbau odder mit èm freidrägendè Holzlèrgrüscht errichtet wörrè.

S mittlere Aalter vo dè Bruggè übber Autobaanè un Bundesstrõßè z Nordrhein-Weschtfaalè betrait nõch èm Landesbetrièb Strõßèbau 32 Johr un 42 Johr bi dè Bruggènè übber Landesstrõßè. Si hèn dõmit, bi nèrè Lebbensduèr vo 80 bis 100 Johr, d Hälfti vo dè Nutzungsdauer erreicht.

D Brugg isch è wit vobreitets Simbol für d Übberwindig vo Gräbè un d Vobindig übber trennendi Gränzè wèg. Dôdraa knüpft sowoll d Bezeichnig vom römischè Paapscht als „Pontifex Maximus“ (Oberschtè Bruggèbauer) als au d Waal vo dè Brugg als Simbol vo dè kirchlichè odder sozialè Yrichtungè mit Dialogufftraag aa. Dè Uffbruch zuè neuè Ufer hèt dè Nammè vo dè expressionistischè Künschtlergruppè D Brugg aafangs vom 20. Johrhundert simbolisierè söllè. Uff dè Rücksitè vo jedèrè Eurobanknotè isch ebbèfalls è Brugg als einendes Simbol vo dè Gmeinschaft abbildet.

D Brugg chunt als Motyv in dr Literatur, in dr Musig und im Film vor. Es wärde vil gschichtlechi Ereignis bi Brugge überliferet. Bi Brugge sind Ortschafte und Stedt gründet worde, so wie Brugg an dr Aare, und s Bouwärch wird denn als Wappezeiche gnoo.

Zuglych un infolg vo dè zuènemendè Bau- un Vokeerssicherheit stôôt s Motyv vo dè Brugg au wenniger im Vordergrund für des mit Angscht bsetzte Beschrittè vo gfòòrlichè Wäg. Bruggè könnet yschtürzè, würket mengmoll wacklig odder wennig Votrauè erweckend, füüret übber gfòòrlichi Abgründ un stònn für s Betretè vo Neuland. S Begõ von èrè Brugg isch mit dè Gfôôr von èm mögleche Abschturz vobundè; in frühèrè Zitè isch es deshalb oft dè Baumeischter gsi, wo zum Bewys vo dè Stabilidäät d Brugg als erschtè übberschrittè hèt müèsè. Im Mittelaalter sin au Bruggèsagè entschtandè, wenn s bim Bau von èrè Brugg nit mit rächtè Dingè odder gar mit èm Düfel zuègangè sy soll (Düüfelsbrugge). Bruggè hèn zuèdemm als bevorzugti Ort für Überfäll durch Wegelaagerer goltè.

Diè Taatsach, dass Woningslosi glegentlich dè öffentliche Raum unter Bruggèuffaartè als Schutz- un Wohnquartyr nutzet, hèt dezuè gfüürt, dass d Reddensart "unter Bruggè huusè" zum bildhaftè Uusdrugg für Obdachlosigkeit im urbanè Umfeld worrè isch.

I dè christlichè Heiligèvoehrig dütet d Brugg als Attribut uff d Hyrichtigsart von èm Märtyrer hy, wo von èrè Brugg gschtürzt worrè isch. Bekannteschtè Votreter isch dè heilige Nepomuk, wo au als Schutzbatroon vo dè Bruggè giltet. Èn anders bekannts Byschpill isch dè heilige Florian. Söttigi Märtyrer, abber au anderi Heiligi, sin i dè Vogangèheit aagruèfè worrè, um sich vor dè mit èm Übberschritè von èrè Brugg hüüfig assoziyrtè Gfôôr z schützè. Oft wörred si als Standbilder uff Bruggè uffgschtellt un denn au als "Bruggèheiligè" benamst.

Devô leitet sich d reddensartlichi Bezeichnig von èrè Person als "Bruggèheiligè" ab, wo bi Wind, Wettèr odder anderè Gfôôrè a exponyrtè Stellè allè widrigè Umschtänd zum Trotz uushaltè duèt un ubeweglich als ubeteiligtè Beobachter dõschtôôt, ohni è erkennbari Dätigkeit nõchzgôô odder dütlich Stellig zu dèmm Gschää bezièt, wo nèn umgit.

In Lièdguèt un Musig stôt s Motyv vo dè Brugg meischtens simbolisch für d Übberwindig vo Schwirigkeitè odder d Lösig vo mee odder weniger schwèrwygendè Brobleem. Sell giltet sowoll i dè änglischè Lièdliteradur, wo Simon and Garfunkel von èrè „Bridge over Troubled Water“ singèt, als au im dütschsprõchigè Repertoire. Mee odder weniger bekannti Byschpill sin d Titel "Über sieben Brücken musst du gehn" vo dè Gruppè Karat, au gsungè vom Peter Maffay, odder au "Über jedes Bach’l führt a Brückerl" vo dè Stefanie Hertel. Pur forderet "neui Bruggè", um d Kluft z übberwindè, wo durch Rassismus un Fremdèhass entschtôôt, wäärend sich d Red Hot Chili Peppers „under the bridge“ befindet. Bi dè Joy Fleming heißt s „ein Lied kann eine Brücke sein“ un i irem Neckerbruggèblues gôt s „iwwer die Brick“. È bolitisch vobindendi Brugg hèt dè Walter Mossmann ab 1975 i sim "Bruggèlièd" bsungè: d Brugg zwischè Wyhl un Marckolsheim, wo bi dè Brotescht gegè des bi Wyhl blaante AKW è wichtigi Roll gschpillt hèt.

Au i dè Literatur isch d Brugg è belièbts Motyv. S reicht vo dè Balladè vom (Theodor Fontane, D Brugg am Tay) zu Romän vom (Ivo Andrić: "D Brugg über d Drina"; D Brugg vo San Luis Rey vom Thornton Wilder) bis hy zu bekanntè Zitaat:

Au zaalrychi Film hèn Bruggenè als zentrales Motyv. Uffgrund vo irer strategischè Bedütig befasset sich bsunders Kriegsfilm mit Bruggenè. Byschpill sin diè im Zweitè Wältchrièg spillendè Wärk D Brugg vo Remagè, odder D Brugg vo Arnheim. Z Dütschland isch dè Namè „Die Brücke“ von èm DEFA-Spielfilm, èm Antichriègsfilm vom Bernhard Wicki un sinem Remake vowendet worrè. Witeri Chriègsfilm zum Thema: D Bruggenè vo Toko-Ri

Witeri Film zum Thema: D Brugg am Kwai (nõch èm glychnamigè Roman vom Pierre Boulle)

Bi dè Uuswaal vo Bruggèschtandört wörred hütt nebbè ästhetischè un funktionellè Gsichtspünkt au ökologischi Kriteriè berücksichtigt. D Uuswaal vom Standort von èrè Brugg sowie ènèrè dezuè passendè Bauform ka èn schwirigè politischè Prozess sy, wiè s Byschpill vo dè Waldschlößlebrugg z Dresdè zeigt.

noch Flussnammè:
Dütschlandwit




</doc>
<doc id="45524" url="https://als.wikipedia.org/wiki?curid=45524" title="Freyja">
Freyja

Freyja, au "Freia, Freya" (aisl. „Herrin“) isch de Name vu dr nordgermanischen Göttin vu de Liebi und de Ehe. Si gilt als bedütendsti Göttin vum nordische Pantheon nach de Frigg, mit dere si i neuziitliche Rezeptione hüüfig glichgsetzt oder verwechslet wird. Si glicht de Venus vum römische Götterhimmel.
Us de Skalde-Dichtige sind e paar Beschriibige bekannt, wo als Freyja-Kenningar uufgfasst werded. Die sind "Mardöll", "Menglöd", "Hörn", "Gefn", "Sýr" und "Vanadís".
Weg ihrem Biiname "Gefn", wird si (ehner ufgrund vo Spekulatione) au mit de Göttin "Gefjon" i Zemmehang bracht. Di südgermanisch Frija (althoochdütsch "Friia", "Frea") bezieht sich uf d Asegöttin Frigg.

D' Freyja ghört zu de Wane, eim vu dr beide Göttergschlecht vu dr nordische Mythologii. Ihre Vatter isch de Meergott "Njörd", als Muetter wird d' Skadi, Tochter vum Riise Thiazi gnennt, ihre Brüeder isch de Frey (aisl. "Freyr"), mit dem si verhüüratet gsii isch, solang si bi de Wane glebt hend. Wo si aber als Geisle zu de Ase cho sind, hend si sich trennt, will de Bruuch vo de Gschwüsterte Liebi, wo bi de Wane üblich gsi isch, bi de Ase verbotte isch. Ihre Maa isch i de eddische Mythologii de Gott Óðr. Mit ihm het si d' Töchtere Hnoss und Gersimi (bedi Näme sind Synonym und bedütet „Chostbarkeit“). Wo de Odr verschwunde isch, vergüsst si goldigi Träne. D' Freyja gilt als di „berüehmtischt vu de Göttinne“ (Gylfaginning, Kap. 23).

Si gilt als Göttin vu dr Fruchtbarkeit und vom Früehlig, Glück und de Liebi, sowie als Lehreri vum Zauber (seiðr). Als Liebesgöttin liebt si Liebeslieder und es wird empfohle, si i Liebessache azrüeffe. D' Freyja, wo di schönsti vo allne Göttine isch, wird immer wider vo Riise begeehrt und d Götter chömed wege dem i Schwirigkeite, wo si aber meistens mit de List vom Loki abwendet.

D Freyja bsitzt es Halsband, wo vu Zwerge gschmidet worde isch, Brisingamen, en Wage, wo vo Waldchatze zoge wird, und es Falkegwand, mit dem mer wie en Falke dur d Lüft gleite chan. Das lehnt si bi Glegeheit em Loki us, wenn de wider emal im Uuftrag vo de Götter underwegs isch. Nach em Gedicht "Hyndluljóð" riitet si au uf em Eber Hilisvini. Au i de Gylfaginning tritt d' Freyja uuf. Nach de Grímnismál heisst ihre Hof Fólkvangr. Ihr Saal, wo Verliebti nachem Tod anechämed, heisst Sessrumnir. Nach de "Ynglingasaga" lehrt si de Ase de Zauber.
Aber ihri Hauptuufgabe liged dadrin, dass si als Aafüehreri vu dr Walküre uf de Schlachtfelder dihei isch und d Hälfti vu dr gfallene Recke beaspruche därf, während em Odin (de obersti Gott, Gott vum Chrieg) di anderi Hälfti zuestaht.

De Wuuchetag Friitig (althoochdütsch "frîatac", altenglisch "frīgedeag") isch nöd vum nordgermanische Name „Freyja“ abgleitet, sondern vo „Frija“, de südgermanische Namensform vu dr germanische Göttin Frigg, weli je nach Lesart vu de (spärliche!) Quelle von de andere z underscheide isch.

D' Freyja spillt i de eddische Text „Hyndluljóð“, „Lokasenna“ und „Þrymskviða“ e bedütendi Rolle. I de „Grimnismal“ erschiint si als Todesgöttin und i de „Völuspá“ schimmeret si dur em "Od sini Bruut" ("Óðs mey"). Au d Zauberinne "Gullveig" und "Heid", wo i de Strophen vorher d Ursach vom Chrieg zwüsched de Ase und Vane sind, werded für d' Hypostase vu dr Göttin Freyja ghalte. Nach em Snorri sinere „Gylfagynning“ bechunt si immer, wenn si em Kampf biiwohnt, d Hälfti vu dr Gfallene, di ander Hälfti bechunt de Odin. 

Das kei südgermanischi (z. B. düütschi, englischi) Üüberliiferige zu de Freyja git und d Südgermane de Tag vu dr Venus (Friitig) no mit Frija (= nordgerm. Frigg) übersetzed, wird agnooh, dass d Freyja e wikingerziitlichi Loslösig vum Aspekt vu dr Liebi, Liebesmagie und de Promiskuität vu dr Göttin Frigg isch. Dadezue sind i de Edda und de Gylfaginning folgendi Episode beschribe: De Halsschmuck vu dr Freyja, de Brisingen-Shmuck, hend d Zweg Alfrigg, Dvalin, Berling und Grerr gmacht gha, de Priis vum Erwerbe isch gsii, das d Göttin vier Nächt nochenand mit jewiils eim vu de Zwerge verbringt - zum Unwille vom Odin, wo d Freyja zur Straaf zwunge het, under de Mensche en Chrieg azzettle. E wiitere Bricht beseit, dass de Loki bim Trinkglag, wo dr Ägir uusgrichtet het, alli Aawesende beschimpft und er de Freyja vorwirft, si heigi mit allne Ase und Albe im Saal Liebschafte gha. Dezuezfüege isch, dass de Loki i sinere Liebi zu de Freyja gschmachtet het, da si si Liebi nöd erwideret het. Di literarisch Uusgstaltig vu de Freyja während de isländische Renaissance vum 13.–14. Joohrhundert hend di heidnisch Gstalt vu dr Göttin allerdings überwucheret. I de Neuziit isch si vu de Göttin Frigg i de iisländische Uufarbeitig vum Heidetum völlig verdrängt worde. D Freyja selber erschiint i dem (vonere Illumination inere Papierhandschrift vom 17. Joohrhundert) allerdings nurno als treusorgendi Familiemuetter.

Bsunders bekannti Quelle über d' Freyja sind zwei Gedicht vu dr Lieder-Edda. I de "Lokasenna" („Schmährede vum Loki“) wirft ihre de Gott Loki vor, mit jedem Gott und jedere mythologische Gstalt Vercher gha z ha. I de "Þrymskviða" („S' Lied vom Thrym“) het si en Wuetuusbruch, als d Forderige vum Riise Thrym (aisl. "Þrymr") luutet, ihn hürate z sölle, um am Thor sin Hammer vu de Riise uuszlöse, de wichtig für de Fortbestand vu dr Götterwelt isch. Au i de Gylfaginning und im Grímnismál tritt d' Freyja uuf.

Dänischi wie schwedischi Ortsnäme gönd uf die Göttin zrugg. So isch zum Biispiil Fröjel uf Gotland en wikingerziitliche Hafe und Kultplatz vu de Freyja (altschwed. Fröja), a dem no eno e Fornborg und e Trojaburg (nord. Trojeborg) uf di alt Funktion vum Ort verwiised, wo au de Thingplatz gsii isch. Uf Lolland Dänemark isch Frejlev söttigi Ort.



</doc>
<doc id="45527" url="https://als.wikipedia.org/wiki?curid=45527" title="1. März">
1. März

Dr 1. Merz isch dr 60. Dag vum Gregorianische Kalender (dr 61. in Schaltjohr), dodermit blybe no 305 Däg bis zum Änd vum Johr.




A dämm Datum isch tradizionell dr Chalandamarz im Bündnerland.


</doc>
<doc id="45528" url="https://als.wikipedia.org/wiki?curid=45528" title="2. März">
2. März

Dr 2. Merz isch dr 61. Dag vum Gregorianische Kalender (dr 62. in Schaltjohr), dodermit blybe no 304 Däg bis zum Änd vum Johr.





</doc>
<doc id="45529" url="https://als.wikipedia.org/wiki?curid=45529" title="3. März">
3. März

Dr 3. Merz isch dr 62. Dag vum Gregorianische Kalender (dr 63. in Schaltjohr), dodermit blybe no 303 Däg bis zum Änd vum Johr.





</doc>
<doc id="45530" url="https://als.wikipedia.org/wiki?curid=45530" title="Ming-Dynastie">
Ming-Dynastie

D Ming-Dünastii () het vo 1368 bis 1644 im Kaiserriich China gherrscht. Si het die mongolischi Zuan-Dünastii abglööst und isch im 17. Joorhundert vo dr mandschurische Qing-Dünastii gstürzt worde.

D Ming-Dünastii isch vom Rebellefüerer Zhu Yuanzhang, wo d Ufständ vo de Roote Durbaan gege d Herrschaft vo de Mongole aagfüert het. 1363 het er in ere Flotteschlacht uf em Poyang-See si wichdigste Rival, dr „Han“-Brinz Chen You-liang besigt. Er het denn d Verwaltig nöi organisiert und scho 1363 38 Millione Münze lo brääge. Im Joor 1368 het er dr Khan Toghan Timur us Peking verdriibe und dr Mongoleherrschaft en Ändi gmacht.

Er het China wirtschaftlig wider ufbaut, het Bewässerigsbrojekt usgfüert und eso jeedes Joor bis zu fümf Millione Hektar Land erschlosse. D Iinaame us dr Stüür uf Chorn het sich in säggs Joor verdreifacht.

In dr Ming-Zit isch d Bürokratii gsterkt worde und d Regierig vo de Kaiser isch absolutistisch worde.
D Bevölkerig isch in Buure-, Soldate- und Handwärkerfamilie iidäilt worde, und was si häi döfe mache, isch vorgschriibe gsi. Je zää Familie ("lijia") si gmäinschaftlig dr Verwaltig gegenüber für Stüüre, öffentligi Dienstläistige und Ornig verantwortlig gsi. Im Lauf vo dr Zit het sich das Süsteem ufgwäicht und Korrupzioon het sich afo bräitmache.

Belastend für s Riich si d Kämpf mit de Mongole im Norde gsi. Wo d Chinese am Buinor-See 1387 d Mongole gschlaage und d Kublaide iiri Macht häi afo verliere, häi d Westmongole müesse bekämpft wärde, 1449 häi si e Schlacht verloore gege sä und d Mongole häi dr Kaiser Zhengtong gfange gnoo. Die chinesisch Armee isch immer defensiver worde, und zum s Land schütze isch die berüemti Chinesischi Muure witer usbaut worde. 

Dr Undergang vo de Ming isch cho, wo Buureufständ d Regierig gschwecht häi und d Mandschu iiri Aagriff vom Norde us versterkt häi. D Ming häi sich gege Nanking zruggzooge. E Hufe Chinese im Norde häi d Mandschu afo understütze, au wenn die immer wider Massaker an dr Bevölkerig aagrichdet häi.




</doc>
<doc id="45531" url="https://als.wikipedia.org/wiki?curid=45531" title="Preußische P 8">
Preußische P 8

Diè Personèzuug-Dampflokomotiv vo dè Gattig P 8 vo dè Preußischè Staatsysèbaanè (Baureihe 38.10–40 vo dè Dütschè Rychsbaan) isch 1906 vo dè Berliner Maschinenbau AG (devoor Louis Schwartzkopff) nõch Vorgaabè vom preußischè Lokomotiv-Dezernentè Robert Garbe konschtruyrt worrè. Sie isch als Nôchfolgetùp vo dè P 6 vorgsää gsi.

Well dè Garbe èn Vofechter vo möglichscht eifachè Konschtruktionè gsi isch, hèt mo bi dè P 8 è eifachs Heißdampf-Zwillingstrybwärk vorgsää. Bsunders zguèt kô isch dè P 8 diè graad vom Wilhelm Schmidt entwickleti Heißdampftèchnik, welli zuè nèrè für diè dõmoligi Zit herussraagendè Leischtungsfähigkeit gfüürt hèt. Diè P 8 isch è sehr sparsami Lokomotyv gsi, wo keini großè Aaschprüch a s Könnè vom Lokführer gschtellt hèt. Aafangs hèt dè Garbe diè P 8 sogar als Schnèllzuglok blanet, mit dè Erwartig, è Högschtgschwindigkeit vo 110 km/h z erreichè. Dodèfür sin diè erschtè Exemblaar mit windschnittig zuègschpitztè Führerhüüser ausgrüschtet gsi. 
Diè Begeischterig vom Personaal übber diè neui Lokomotyv hèt sich znägscht in Gränzè ghaaltè: Dèe seer verdampfungsfreudigè Kessèl (sellè hèt scho è aadüteti Vobrennigskammer am vorderè Ènd vo dè Füèrbüchs kaa) sin zaalrychi Kinderkranketè gegèübber gschtandè, z. B. diè vill z schwach dimensionyrtè Trybschtangèlaager, welli ständig zu Heißläufer gneigt hèn odder dè zuè locker kupplète preußische Kaschtètendô, wellè bi Retourfaart zu beängschtigendè Laufeigèschaftè gfüürt hèt. Speziell d Laufeigenschaftè hèn niè ganz befridigè könnè. Durch dè schlechte Masseuusglych hèt diè vo Robert Garbe veraaschlagti Högschtgschwindigkeit niè erreicht wörrè könnè. Selli isch letschttendlich uff 100 km/h feschtgsetzt worrè.

Charakteristisch für diè P 8 isch dè größere Abschtand zwischè dè mittlerè un dè hinterè Kuppelachs. Z Aafang hèt diè P 8 nu ein Dampfdom hinter m Sandkaschtè kaa, spòter isch èn vorderè Speisedom dezuè kô. Witeri baulichi Voändrigè hèn u. a. d Füürerhuusdächer, die Windleitbläch un d Uffbautè betroffè.

Um diè Lokomotyv au uff chlynerè Dräschybè drüllè z könnè, hèn diè Preußischè Staatsysèbaanè d P 8 mit Tendẽr uusgschtattet, wo urschprünglich 21,5 Kubikmetër Wasser un 7 t Kohlè gfasst hèt. Spõter hèt diè Dütsch Bundesbaan diè Baureihè 38 mit Tendẽr vo uusgmuschtertè Chriègslokomotyvè vosää, vo allem mit Wannètendẽr, welli mee Betrybsschtoff fassè hèn könnè. Ußerdem hèt d Retourhögschtgschwindigkeit vo 50 km/h uff 85 km/h erhööt worrè könnè. 

Diè Dütsch Rychsbaan dodègegè hèt zum Deil Schlepptendẽr vo uusgmuschtertè Dampflokomotyvè vo dè Baureihè 17, sognannti Langschtreggètendẽr, vowendet.

Diè P 8 hèt i dè Ebeni 300 t mit 100 km/h un 400 t mit 90 km/h bförderè könnè un isch nôch dè Weltchrièg i fascht ganz Europa z findè. Dè Ufftrag zum Bau vo dè erschtè zee Maschinè isch vo dè "Berliner Maschinnèbau AG dè L. Schwartzkopff" im Januar 1906 erdeilt worrè. Mit bis zu 14 D-Zuugwagè am Hõkè sin d Probefaartè glänzend voloffè. Diè erscht Maschinè vo dèrè bald international berüümtè Gattig isch unter dè Bezeichnig „Coeln 2401" am Niederrhy in Dienscht gschtellt worrè. 

D P 8 isch seer villsiitig vowendbar gsi, und mo hèt si bis uff dè schweri Schnellzuug- un Güèterzugdiènscht vor fascht jeddem Zuug gsää. Au d Baanvowaltigè sin mit sellènè Maschinè seer zfridè gsi, denn diè letscht P 8 isch bi dè Dütschè Rychsbaan 1972, bi dè Dütschè Bundesbahn erscht 1974 uusgmuschtert worrè. Mee als 500 P 8 hèn è Dienschtaalter vo übber 50 Johr erreicht.

Diè meischtè P 8 hèt d Berliner Maschinèbau AG mit 1027 Stugg, gfolget vo dè "Henschel & Sohn" z Cassel mit 740 Stugg uff d Wält brocht. Nebbè dè Preußischè Staatsbaan hèt au diè Großherzoglich Oldèburgische Staatsysèbaan füüf Maschinè erworbè. Bis uff d Lokomotivbauer Hartmann un Esslingè hèn spõter alli dütschè Lokomotyvfabrikè Loks vom Typ P 8 gliferet. 

Um nõch èm Erschtè Wältchrièg uffgrund dè Waffèschtillschtandsabgaabè un èm hohè Schadlokbschtand entstandnè Lokmangel uuszglychè, hèt d Direktion Karlsruè bi dè Maschinnèbau-Gsellschaft Karlsruè 40 Maschinè vom Tùp P 8 nǒchbauè lǒ. Stationyrt sin si z Villingè, Monnèm un Karlsruè gsi. Sy hèn d Nummerè 1153 bis 1192 erhaaltè. Bi dè Dütschè Rychsbaan sin si 1925 als 38 3793 bis 38 3832 ygordnet worrè.

Die für den Betrieb auf der Relation nach Warnemünde beschafften P 4.2 waren schon bald den steigenden Anforderungen nicht mehr gewachsen. So beschaffte die Friedrich-Franz-Eisenbahn ab 1914 bis 1916 10 Lokomotiven von Humboldt. 1917 übernahm man drei fabrikneue Lokomotiven von der Preußischen Staatsbahn. Die Maschinen erhielten die Bahnnummern 251 bis 263. Nachdem 1920 die Lokomotiven mit den Nummern 258 bis 260 als Reparation an Belgien abgegeben werden mussten (B 6400, B 6401, B 6431) erhielt die Staatsbahn 1922 drei von Henschel gefertigte Maschinen als Ersatz. An diese wurden die Bahnnummern 264 bis 266 vergeben. Die Deutsche Reichsbahn zeichnete 1925 alle Lokomotiven um. Die Maschinen erhielten die Nummern 38 1573-1575, 1750, 1751, 1791, 1792, 2023, 2026, 2119, 3674 bis 3676.

Vor un während em Erschtè Weltchrièg sin öppè 2350 Loks vom Tùp P8 hergschtellt worrè. Im Zuug vo dè Waffèschtillstandsabgaabè un Gebiètsabtretigè hèt mo nõch èm Ènd vom Èrschtè Wältchrièg 627 Exemblaar a d Sygermächt abgää müèsè. Polè hèt 192 (als Ok 1), Belgiè 168 un Frankrych 162 Lokomotyvè erhaaltè. Litauè hèt 11 Stugg (als K8 benamst) kriègt, witeri munzigi Stuggzaalè sin a d Saarbaanè, Italiè, Rumäniè un Griechèland gangè. Bis 1923 hèt diè neugründeti DR dè Bschtand a P 8 durch Neubautè widder uffgfüllt, au hèn d Staatsbaanè vo Polè, Litauè un Rumäniè d P 8 nõchbschtellt. Litauè byschpillswys hèt insgsamt füüf K8 erhaaltè, welli 1925 vo Schwartkopff gliferet worrè sin. Diè P 8 isch asè in insgsamt 3948 Exemblaar (yschlièßlich vo dè Nõchbautè z Rumäniè) baut worrè un isch dômit diè weltwit meischtbauti Personèzuuglokomotyv.

Z Öschterrych sin nõch èm Zweitè Wältchrièg diè 38 1069, 1391, 1434, 1677, 1809, 1818, 2052, 2692, 3264, 3495 un 3525 in Diènscht gschtellt gsi. D 38 2052 isch 1952 a di Dütschi Bundesbaan zrugggää worrè. D 38 1391, 1434, 1818, 3495 un 3525 sin a d Sowjets gangè. Diè räschtlichè fünf Maschinè hèn d ÖBB Reihè 638 bildet.
Im Johr 2004 hèt d ÖGEG zwei Maschinè vo sellèrè Bauart uss Rumäniè (Nachbau) erworbè, wobi eini mit dè fiktivè Nummer ÖBB 638.1301 Sonderfaartè durrèfüürt hèt.

Zwischè 1923 un 1928 hèt Hanomag 190 Maschinè vo dè PKP-Baureihe Ok22 nõch Polè gliferet. Selli Baureihè hèt mit minimè Abwychigè uff dè Konschtruktion vo dè dütschè P8 basyrt.



Schu Ende vo dè 1930er Johr hèt d Rychsbaan blaanet, diè voaaltèti P 8 durch è neui Lokomotyv z ersetzè. Sell füürt zu dè Entwicklig vo dè Baureihè 23 mit dè Achsfolg 1'C1', vo wellèrè abber 1941 nu zwei Baumuschter baut worrè sin. Wegè dèm Zweitè Weltchrièg isch d Serièbroduktion nimmi uffgnõ worrè. 

1950 hèt d Dütschi Bundesbaan aagfangè, diè neu entwickleti Baureihè 23 als Ersatz für d P 8 z beschaffè. Bis 1959 hèn 105 Exemblaar d Wèrkshallè volõ. Dè Traktionswande hèt zur Folg kaa, dass bi dè DB diè letscht 23 nu ei Johr nõch dè letschtè P 8 uusgmuschteret worrè isch.

Diè Dütsch Rychsbaan hèt vo 1955 bis 1959 eini uff dè Abmessungè vo dè Lok vo dè DR basyrendè Loktùpè als 23 in 113 Exemblaar bschafft.

Jochen Kretschmann brichtet in vilè sinè Erzählligè seer ydringlich übber dè zitwys üsserscht hartè Alltag bi dè DR (DDR) uff dè P 8 (minderwertigi Kollè (Bruukollè), Unterernäärig, dotali Erschöpfig vom Personaal).



</doc>
<doc id="45532" url="https://als.wikipedia.org/wiki?curid=45532" title="Chinesische Mythologie">
Chinesische Mythologie

Die chinesischi Müthologii goot in dr mündlige Überliiferig bis in d Zit vo dr Shang-Dünastii (öbbe 1700 v. d. Z.- 1100 v. d. Z.) zrugg. Gschriibnigs git s erst sit dr klassische Zit vo China, dr Zit vom Konfuzius. Vo de legendäre Vorzite vo dr archaische chinesische Müthologii, dr müthische Xia-Dünastii und dr Shang-Dünastii git s nume no Bruchstück vo literarische Fassige, wo spööteri Gleerti under dr östlige Yhou-Dünastii (722 v. d. Z. - 221 v. d. Z.) bearbäitet häi. Die häi d Teggst razionalisiert und historisiert. Wil si die Müthe brucht häi, zum iiri Wärk illustriere und iire äignig Standpunkt uszdrucke, si die alte Müthe zum Däil stark veränderet worde und es git vilmol underschiidligi Fassige von ene. Die chinesische Müthe, wie mä sä hüte kennt, si Sammlige vo archaische Bricht im Zämmehang mit filosofische, politische, literarische und historische Wärk.



</doc>
<doc id="45534" url="https://als.wikipedia.org/wiki?curid=45534" title="Loki">
Loki

De Loki (oder "Loptr"; nöd z' verwechsle mit em Riis Logi, em Wildfüür) isch en Gott us de nordische Mythologie. Er isch s Chind vo zwei Risse, aber au eine vo de Ase. Siin Vater isch de Farbauti, sini Mueter d' Laufey („Laubinsle”) oder Nal (bed müetterliche Name werded brucht), sini Brüedere sind de Byleist und de Helblindi, sini Frau isch d' Sigyn. Dur „Bluetsbrüederschaft“ staht er in bsundere Beziehig zum Odin. Debi wird er, nöd unumstritte, als Lodur identifiziert.

"„De Loki isch schmuck und schön vo Gstalt, aber bös vom Gmüet und sehr unbeständig. Er übertrifft alli andere i Schlauheit und i jedere Art vu Betruug.”
(Gylfaginning, 33)"

I siim Listeriichtum und sindere Grisseheit stellt de Loki es Musterexemplar vum mythische „Halunke“ dar. Er bsitzt en usprägte Sinn für Strategie und brucht en, um mit Intrige und komplexe Lüge sis Interesse durezetze. Da de Loki halb Ase, halb Riis isch, schint sis Verhältnis zu de Ase au zwiespältig zsii. Doch vom Odin wird er gachtet; di bede schlüssed sogar Bluetsbrüederschaft. Usserdem hilft de Loki em Thor dur sini List bi de Wiederbeschaffig vu sim Hammer em Mjöllnir, wo vo Riise gstole worde isch. De Loki isch so Fiind und Früünd vu de Götter glichziitig. Ersch nachdem er de Hödr dur sini List dezue bracht het, sin Brüeder de Balder z töte, het en de Odin verbannt.

D Asin Sigyn het em Loki de Narfi uf d' Welt bracht. De Loki isch au Vater vum Ali, wo vonere unbekannte Mueter uf d Welt bracht worde isch. Mit de Riisin Angrboda het de Loki drüü Finde vu de Ase züügt:

Usserdem bringt er selber de Sleipnir (s' achtbeinige Ross vum Odin) uf d' Welt: Er verwandlet sich ine Stuete, um de Savadilfari, de Hengst vu de Riise, wo het d' Götterburg sölle erreichee, vo de Baustell z locke, damit de Riis de veriibarti Termin nöd het chöne ihalte. E paar Mönet nach dem Ereignis chunt de Sleipnir uf d' Welt. De Loki schenkt das Fohle em Odin.

Vor allem isch de Loki de Fiind vum Baldr und de Erzfiind vum Heimdall. Am Tod vum Balder, vum „Fiind vu allem Unrechte“, het de Loki als Ratende (an. "radbani") Aateil, idem er de blind Hödr dezue bringt, en Mistelzwiig z rüere, so z lese i de Träume vum Balder (an. "Balders Draumar"). Mit dere Tat leitet de Loki de Undergang vu de Götterwelt ii.

De Loki isch en Gstaltewechsler, en Meister vu de Metamorphose, wo sich i di verschiedenste Tier und Mensche verwandle chan. I de überlieferete Mythe isch er en Adler, e Stuete, en Lachs, e Flüüge oder e alts Wiib. Denn er wechslet au sis Gschlecht, erlebt Schwangerschaft und Geburt, treit i Gstalt vunere Stuete s achtbeinige Ross vum Odin, Sleipnir, uus, wie d Saag vum Riesenbaumeister verzellt. Das wird vu de germanische Götter für en Maa als schändlich betrachtet. Es isch „d' Art vumene Arge“, sich als Maa wie e Frau ufzfüehre: „Under de Erde acht Winter bisch du gsii / Milchendi Chue und Muetter / den du hesch det uf d' Welt bracht / das dünkt mich wie d' Art vumene Arge“, (Lokasenna [Lokis Zankreden|Lokis Zankrede], 23).

De Loki isch als Kulturheros de Erfinder vum Fischernetz, aber er, d'Tölpelhaftigkeit und de Listeriichtum i sich vereint, wird au zum Opfer vu sinere eigete Erfindig. Er het de Ase i sine Zankrede (Lokasenna) so fest verruckt gmacht, dass er sich vo ihne het müesse verstecke. Uf emene Berg het er sich es Huus mit vier Tüüre gschaffe, so dass er i alli Richtige het chöne gseh. Am Tag het sich de Loki vu Ziit zu Ziit inen Lachs verwandlet, um sich im Wasserfall "Franangr" z verstecke. Eimal, woner so ellei det gsesse isch, het er s Flachsgarn gno und zu Maschene gflechtet, „wie mer sit doo Netz macht“. Da het er gseh, dass d Asie nöd wiit eweg gsi sind, und er isch schnell als Lachs is Wasser gumpet, zum sich z verstecke. D Ase hend s Netz gfunde, und eine vo ihne isch uf d Idee cho, dass es e guet Mittel seigi, zum Fisch z fange. Als de Loki vum Fischnetz i d' Engi tribe worde isch, ischer drüber gsprunge. De Thor het nachem griffe und het en chöne i de Mitti hebe, aber er ischem us de Hand glitte, so dass er ihn sch am Schwanz wieder het chöne festhebe. Es heisst, dass darum und sit doo, de Lachs hine spitz zuelaufi.
De gfangnigi Loki isch zur Straaf mit de Iigweid vu sine Söhn ufen spitzige (drüükantige) Felse gfesslet worde. Über ihm het mer e giftigi Schlange ghänkt, wo ätzende Speuz het tropfe lah. Sini Frau d' Sigyn het de Speuz inere Schüssle ufgfange. Nur, wenn si d Schüssle wegzoge het, um si z leere, hend e paar Tropfe s' Gsicht vum Loki troffe. Er het sich under sine Schmerze so gwaltig gschüttlet und gwunde, dass dadure es Erdbebe entstande isch.

In der Ragnarök ("Schicksal der Götter") isch er der Afüerer vo dr Vernichtig vo der germanische Götterwelt. De Loki und de Gott Heimdall töte sich in der Ragnarök gegesitig.

Em Loki sini Handlige lönd erchenne, dass si Schlechts wie au guets bewürked; s letzte hüüfig gege sini ursprüngliche Absichte. Trotzdem het er nöd nume schädigend ghandlet. Hüüfig wird de Loki wege sinere Listigkeit und sinere Kreativität vu anderne Gottheite herbizoge, um uussichtsloose Situatione z' bewältige. Ebeso laht er sich dur die verpflichte, de Schade, wo dur sini Schalkhaftigkeit agrichtet worde isch, wieder guet zmache.

Ei vu de Theorie über d' Gstalt vum Loki beseit, dass d Beschribig vu sim wese als bös oder destruktiv als usschlieslich christlicher Sichtwiise erchennt werde müend. Da fast alli schriftliche Beleg über de Loki us em Hoch- und Spätmittelalter stammed, cha nöd zwiifelsfrei behauptet werde, dass de Loki i de beschribene Wiis würklich en germanische Gott gsii isch. Es isch möglich (und wird vo e paar Historiker au so gseh), dass de Loki e literarischi Erfindig isch und de germanischen Götterwelt ersch lang nach dere ihre Verdrängig dur s' Christetum zuedichtet worde isch.

Trotzdem schiint grad em Loki sini Mehrdütikeit en Hiiwiis uf e authentischi vorchristlichi Gstalt zsii, wo di eidütig Zueschriibige nur zum Guete oder nur zum Böse nöd kennt. Es isch devo uszgaah, dass em Loki sini böse Siite i christlicher ziit nöd dezuegfüegt worde sind, sondern di guete Wesenszüüg und Tate glöscht und di übrig blibene böse betont worde sind. (Lueg dezue de Artikel Trickster aah).

E anderi Theorie, wo bsunders uf de diachronische Spraachwüssenschaft und verglichende Mythologie basiert, nimmt für de Name vum Loki und vom Odin sowie au für gwüssi vu ihrne Eigeheite en keltische Uursprung aa. Während de Odin verschideni Attribut und Assoziatione vum keltische Lugus wie öppe Einäugigkeit, Rabesymbolik und Zauberspeer uf sich vereint, treit de de „Bluetsbrüeder“ vum Odin de Loki die germanisch Form vum Name "Lugus".




</doc>
<doc id="45535" url="https://als.wikipedia.org/wiki?curid=45535" title="Parelli Natural Horsemanship">
Parelli Natural Horsemanship

Parelli Natural Horse-Man-Ship, au bekannt als Parelli oder PNH, isch es Programm, wo de natürlich Umgang mit de Ross unterrichte sött, S' Programm, wo wüsseschaftlich nöd evaluiert isch, gaht uf de Rosstrainer Pat Parelli zrugg 

I de USA isch s' Parelli Natural Horsemanship eis vu de Programm, wo en Asatz vomene "behuetsame" und "iifühlsame" Rosstraining etabliered. Pat Parelli gild als eine vu de sogenannte Rossflüsterer, wobi de Parelli und sini Frau als "Meister vu de Vermarktig und Kommerzialisierig" vum Trainingsasatz gelted. Im Parelli sini Arbete gönd massgeblich uf d Grundlagwerch vum Ray Hunt zrugg.

"Parelli Natural Horse-Man-Ship" isch es Programm, wo e natürlichi Heragahwiis ad Kommunikation mit em Ross lehre sött. Es basiert uf em natürliche Rossverhalte, ums Vertraue und de Respekt vu de Ross i de Ross-Mensch-Beziehig z günne. PNH Methodene gliched mental, emotional und physisch de Art und Wiis, wie Ross underenand i de Herde kommuniziered. S' Ziil isch es, dass Mensche sich nöd wie Mensche oder Raubtier, sondern wie Ross verhalted.

Um das Ziil z erreiche, brucht de Parelli i erster Linie positivi Verstärkig (Komfort) dur Pause nach de richtige Reaktion vum ross, inere kontrollierte Umgebig. Bezeichnend dadefür isch d' Erhöchig vum Druck (Diskomfort) i Abstufige, gnennt "Phase". Trainer und Ross üebed i dere Umgebig Verhaltensmuster (Pattern) ii, wo denn später generalisiert werde sölled. Grundlegen sind debi sipi Spiili, wo ufem Verhalte vonere Sutete mit ihrem neugeborene Fohle basiered und wo es Ross 'de ganz Tag und sis Lebe lang spillt' (Zitat vom Pat Parelli i verschidene Videos).

Als Basis, wie weli Spili gspillt werde sölled und weli Pattern mer bruucht, muess mer am Ross "lese", dur sini Persönlichkeit usefinde. De Parelli het dadefür de Begriff "Horsenality" prägt.

S' Programm selber gliederet sich i 10 Stufe (Levels), vo dene si zur Ziit aber nur di erste vier zuegänglich, und di vier Lernbereich (Savvys):

Der ehemalig Rodeoriiter Parelli het sis Trainingsprogramm vor allem a Mulis entwickled. Er isch eine vu de erste gsii, wo sich mit sim Programm und Name ane breiti Öffentlichkeit gwendet het und Trainingsprogramm für Ross als Margge etabliert het. Em Parelli isches glunge mit dem Programm weltwiit bekannt z werde und Rosstraining zumene Industriezwiig uszboue. S' «Natural Horsemanship» vum Parelli agiert mittlerwile weltwiit, bildet Trainer us, veröffentlicht Büecher, Videos und grossi Mengene vu Merchandise. Zeme mit sinere Frau tourt er mit emene Konvoi us Trucks, Ross, Hünd und Agstellte dur d USA, um det Rossvorfüehrige z mache und neui Chunde z günne.

Hüt zieht de Amerikaner tuusigi i England a, wie er au als Hauptattraktion vu de grösste Rossustellig z'Australie gilt. D' Humane Society of the United States het em Parelli für si Programm d' Uuszeichnig als "menschliche Rossmensch vum Joohr" 2009 verleiht.

De Nate Bowers het i Zemearbet mit em Parelli sis Programm um vorbereitendi Üebige für Fuhrross im Natural Horsemanship ergänzt.
Mittlerwile wird s Programm au vereinzelt uf anderi Tierarte agwendet, wie zum Biispiil uf Elefanten.



</doc>
<doc id="45537" url="https://als.wikipedia.org/wiki?curid=45537" title="Taloqan">
Taloqan

Taloqan (Paschtu/Dari: ) isch d Hauptstadt vo dr Browinz Tachar in Nord-Afghanistan. 2006 isch gschetzt worde, ass d Stadt 196'400 Iiwooner het. Taloqan isch die zäätgrössti Stadt in Afghanistan.
60 Brozänt vo de Iiwooner si Tadschike, 32 Brozänt Usbeke und dr Räst Paschtune und Kirgise.
Dr Marco Polo het d Stadt vo 1275 eso beschriibe :


</doc>
<doc id="45539" url="https://als.wikipedia.org/wiki?curid=45539" title="Jefferson Davis (Begriffsklärung)">
Jefferson Davis (Begriffsklärung)

Jefferson Davis wärde die folgende Personne gnännt:

<onlyinclude>* Jefferson Davis (1808–1889), amerikanische Politiker, vo 1861 bis 1865 Präsident vo de Konföderierte Staate, d. h. Südstaate. 
Jefferson Davis mit dem Name wärdet zwei Verwaltigsgebiet i de USA bezeichnet:
Lueg au noo:



</doc>
<doc id="45540" url="https://als.wikipedia.org/wiki?curid=45540" title="Jefferson Davis">
Jefferson Davis

Jefferson Finis Davis isch am (* 3. Juni 1808 in Fairview uf d'Wält choo, Kentucky; und isch gschtorbe am † 6. Dezember 1889 in New Orleans, Louisiana). Er isch en amerikanische Politiker gsi, wo vo 1861 bis 1865 de einzigi Präsident vo de Konföderierte Staate vo Amerika und demit de Aafüerer vo de Südstaate im Sezessionschrieg.

Dä Davis hat vo 1824 bis 1828 a de United States Military Academy in West Point studiert und isch schpöter en Offizier vo de US-Armee gsi und het im Mittleren Weste gschaffet. Dete het er sini erschte Champferfahrige chönne sammle. Am 17. Juni 1835 het er Sarah Knox Taylor ghüüroote, e Tochter vom spötere US-Präsident Zachary Taylor, und drufabe het er de Dienscht verloo. Sini Frau isch aber schoo drü Mönet nachethär a Malaria gschtorbe, das isch am 15. September 1835 gsi. Zwüschedure isch er en nüü gwählte Parlamentarier im US-Repräsentantenhaus gsi, won er zue de Demokratische Partii ghört het. 10 Joor spöter het er am 26. Februar 1845 sini zweit Frau ghüüroote, nämli die 18 Joor jüngeri Varina Banks Howell. Zämme mit ihre het er sächs Chind gha. 

Im Joor 1846 het er sin Sitz im Repräsentantehuus uufghä, demit er im Mexikanisch-Amerikanische Chrieg wieder het chönne als Offizier diene. Debi het er a einige Schlachte teilgnoo, au a de Schlacht vo Monterrey isch er beteiligt gsi. Dete isch er zum Oberscht (Colonel) ufeghoobe worde. Won er e Wunde kassiert het, hends ihm en Poste vomne Brigadegeneral welle zuehebe, er aber het de Vorschlag usgschlage, wil numme d'Staate hetid s'Rächt, Milize z'bilde, nöd d'Union. 

Er het 1847 en friie Sitz im US-Senat chöne übernäh, 1851 isch er wiedergwählt worde (vom Parlament vo Mississippi, d'diräkti Wahl vo de Senatore isch dänn nonig gebrüchlich gsi.) Numme paar Mönet spöter het er sin Senatssitz abgäh und het als Gouveneur vo Mississippi kandidiärt, er isch aber nöd erfolgriich gsi. Drufabe het er d'Kandidatur vom Franklin Pierce unterstützt, will de Pierce het welle Präsident wärde. De Pierce isch Präsident worde und het em Davis s'Amt vomne Chriegsminister gä. Er het diä Arbet bis 1857 usgfüehrt, und isch dänn in Senat gwählt worde. 

Er isch en gmässigte Südstaate-Nationalist gsi und het sich am Aafang gäge e Sezession gwehrt und isch z'erscht für e Stärchig vo de Rächt vo de Einzelstaate innerhalb de Union gsi. Wo de Abraham Lincoln zum 16. Präsident vo de Vereinigte Staate vo Amerika gwählt worde isch und de Sezession vo South Carolina het er am 21. Jänner 1861 de Uustritt vo Mississippi gä und isch us em Senat uusgschtige. 

Es het noo füf wiiteri Abspaltige vo Südstaate vo de Union gä, drum isch er am 9. Februar 1861 vom provisorische Konföderiertekongräss zum provisorische Präsident gwählt worde und am 18. Februar 1861 im Staatshuus vo Alabama z'Montgomery als erschte und einzig Präsident vo de Konföderierte Staate vo Amerika vereidigt. S'Volch het am 6. November 1861 d'Wahl bestätigt (Amtsaatritt: 22. Februar 1862). Wil d' Konföderiertnarmee im Amerikanische Bürgerchrieg verlore het, het de Davis sini sächsjöörigi Amtsziit nöd chöne fertig regierä. 

Er het plant gha, is Usland z'goo, um dete e Exilregierig z'bilde. Debi isch de Davis zämme mit sinere Familie und wiitere Lüüt am 10. Mai 1865 i de nöchi vo Irvinville, Georgia, vo de Unionstruppe gfange worde. Er isch am am 24. Mai 1865 wäge Verroot agklagt worde und isch bisch am 14. Mai 1867 in Untersuechigshaft bliibe z'Fort Monroe, Virginia, dänn het er e Kaution zahlt und isch dänn friichoo. S'Verfahre isch 1869 iigstellt worde. 




</doc>
<doc id="45541" url="https://als.wikipedia.org/wiki?curid=45541" title="4. März">
4. März

Dr 4. Merz isch dr 63. Dag vum Gregorianische Kalender (dr 64. in Schaltjohr), dodermit blybe no 302 Däg bis zum Änd vum Johr.





</doc>
<doc id="45542" url="https://als.wikipedia.org/wiki?curid=45542" title="5. März">
5. März

Dr 5. Merz isch dr 64. Dag vum Gregorianische Kalender (dr 65. in Schaltjohr), dodermit blybe no 301 Däg bis zum Änd vum Johr.





</doc>
<doc id="45543" url="https://als.wikipedia.org/wiki?curid=45543" title="6. März">
6. März

Dr 6. Merz isch dr 65. Dag vum Gregorianische Kalender (dr 66. in Schaltjohr), dodermit blybe no 300 Däg bis zum Änd vum Johr.





</doc>
<doc id="45547" url="https://als.wikipedia.org/wiki?curid=45547" title="7. März">
7. März

Dr 7. Merz isch dr 66. Dag vum Gregorianische Kalender (dr 67. in Schaltjohr), dodermit blybe no 299 Däg bis zum Änd vum Johr.





</doc>
<doc id="45548" url="https://als.wikipedia.org/wiki?curid=45548" title="8. März">
8. März

Dr 8. Merz isch dr 67. Dag vum Gregorianische Kalender (dr 68. in Schaltjohr), dodermit blybe no 298 Däg bis zum Änd vum Johr.






</doc>
<doc id="45549" url="https://als.wikipedia.org/wiki?curid=45549" title="9. März">
9. März

Dr 9. Merz isch dr 68. Dag vum Gregorianische Kalender (dr 69. in Schaltjohr), dodermit blybe no 297 Däg bis zum Änd vum Johr.





</doc>
<doc id="45551" url="https://als.wikipedia.org/wiki?curid=45551" title="Faizabad (Afghanistan)">
Faizabad (Afghanistan)

Faizabad (au Feyzabad, Fayz Abad; Persisch فیض‌آباد) isch d Hauptstadt vo dr Browinz Badakhshan (mä säit Badachschan), dr ermste Browinz in ganz Afghanistan.

Faizabad lit uf ere Hööchi vo öbbe ; d Bärg in dr nööchere Umgääbig si si öbbe 800 m hööcher as d Stadt. Dr Fluss Kookcha fliesst zmizt dur d Stadt duure; nördlig vom Fluss lit d Altstadt, südlig d Nöistadt.

Die mäiste Iiwooner si Tadschike und Usbeke. Usserdäm het s no Paschtune und Turkmene.

D Religion isch dr Islam, die mäiste Lüt si Sunnite, aber es git au Schiite und Ismailite. D Sprooch wo am mäiste gschwätzt wird, isch Dari (Persisch).

D Browinz Badakhshan isch zwar riich an Boodeschetz, si isch aber äinewääg die ermsti Browinz im Land und die durchschnittligi Lääbenserwartig isch nume 47 Joor. Im Aabau vo Moon isch si aber am erste Blatz. Die grösste Laager uf dr ganze Wält vom Halbeedelstäi Lapislazuli si do und wärde sit 3000 Joor abbaut. Au Rubin, Smaragd, Amethyst und Gold wärde gförderet. D Landwirtschaft und d Veezucht (Schööf, Gäisse, Röss) si wichdig und es wird vil Moon und Cannabis aabaut.




</doc>
<doc id="45553" url="https://als.wikipedia.org/wiki?curid=45553" title="Eschkaschem">
Eschkaschem

Eschkaschem (au Ischkaschim, Ishkashim; persisch اشکاشم) isch d Hauptstadt vom Distrikt Eschkaschem in dr Browinz Badachschan in Afghanistan.

Eschkaschem lit am lingge Ufer vom Pjandsch, dr Kwellfluss vom Amudarja, wo d Gränze zwüsche Afghanistan und Tadschikistan bildet und bi Eschkaschem gege Norde abbiegt. Uf dr andere Site vom Fluss lit e tadschikische Ort, wo gliich häisst. Die bäide Eschkaschem si sit em 31. Oktober 2006 dur e Stroossebrugg verbunde und die isch witgehend vom "Aga Khan Development Network" finanziert worde.

Eschkaschem isch dr Strooss nooch 150 Kilometer vo Faizabad ewägg.

Zämme mit de Dörfer zringsume het s Stedtli 12'120 Iiwooner (Stand 2006). Die mäiste von ene si Nizaris, die grössti Grubbe vo de Ismailite, wo zur Schia ghööre.

Eschkaschem isch e wichdige Ort uf de Karawanewääg vo Afghanistan uf Yarkant und Kaschgar gsi. Im Ort cha mä no Räst von ere chliine Festig gsee.


</doc>
<doc id="45556" url="https://als.wikipedia.org/wiki?curid=45556" title="Kabul">
Kabul

Kabul (Paschtu/Dari: ) isch d Hauptstadt vo Afghanistan. Si het öbbe 3,3 Millione Iiwooner (Schetzig 2012/13) und isch die grössti Stadt z Afghanistan und s ökonomische und kulturelle Zentrum vom Land.

Die strategischi Bedütig vo dr Stadt chunnt drvo, ass si in dr Nööchi vom Khyber-Pass lit, won e wichdigi Verbindig isch zwüsche Afghanistan, Pakistan und Indie. D Stadt wird vom Fluss Kabul mit Wasser versorgt und het käi äignigs Kanalsüsteem.

Kabul mit sinere ethnische und sproochlige Vilfalt isch e Spiegel vom ganze Land, aber scho immer si die wo Persisch schwätze in dr Meerhäit gsi. Mä schetzt ass 45 % vo dr Bevölkerig Tadschike si, 25 % Hazara, 25 % Paschtune und dr Räst Usbeke, Turkmene, Paschai und anderi Minderhäite.

Kabul isch die bedütendsti persischsproochigi Stadt im Land. Dr "Kabuler Dialäkt" ( / "Kābulī"), en östlige Dialäkt vom Persische, isch d Standardsprooch in dr Politik, Bildig und in de Medie. Vili dänke, ass "Kābulī" s gliiche sig wie die persischi Schriftsprooch Dari, wo äini vo de bäide offizielle Landessprooche vo Afghanistan isch, aber das isch nid richdig.

Wie im rästlige Afghanistan isch au z Kabul dr Islam die dominierendi Religion. Die mäiste Iiwooner vo dr Stadt si Sunnite, schiitischi Muslim si e bedütendi Minderhäit. Drüber us git s e gröösseri hinduistischi Gmäind. Früener het s in dr Stadt au zoroastrischi und jüüdischi Gmäinde gee, die si hüte aber vollständig verschwunde.




</doc>
<doc id="45558" url="https://als.wikipedia.org/wiki?curid=45558" title="Leopold Karl Theodor Froebel">
Leopold Karl Theodor Froebel

De Leopold Karl Theodor Froebel (* 31. Juli 1810 z Griesheim (Thüringe); † 3. März 1907 z Zöri) isch e Gartechünstler und Pflanzezüchter us Thüringe gsii, wo under anderem meriri wichtigi Pärk i de Stadt Zöri gstaltet het. Er het sinerzitt z Zöri di ersti Privatgärtnerai vo de Schwiiz uuftue.

De Theodor Froebel isch as vierte Bueb vom Pfarrer Johann Michael Christoph Froebel uf d Welt choo. Er hett sich scho as Bueb för d Pflanzezucht interessiert und hett den i de Potsdamer Zitt bim Peter Joseph Lenné i de königliche Gärte vo Sanssouci sini Uusbildig zom Landschaftsgärtner öberchoo. 

Ane 1834 isch er uf Zöri choo und het as Gärtner vo de Uni Zöri gschaffet. Die hett em de Uuftrag gee, de Botanischi Garte ufem Bollwech zur Chatz z gstalte. D Uni het em erlobt, as er selber Pflanze züchtet und die verchaufe taar. Er hett den spööter mitem Heinricht Würth di ersti Handelsgärtnerai vo de Schwiiz uuftue (Froebel & Würth). Nochdem siin Partner uusgwanderet isch, hett er 1841 z Riesbach sini aigni Gärtnerai uuftue (Froebel & Cie.).

De Theodor Froebel het vili öffetlichi und privaati Uufträäg öberchoo, Pärk und Gärte z gsalte, vili dodevoo i de Stadt Zöri und doomolige Vorort. Er het debii druf glueget, as Gländ nöd grooss veränderet wooren isch und hett druff gachtet, as möglichst kai Symmetrie entstönd.

Er isch au en erfolgriiche Pflanzezüchter gsii, dezue ghööret au d Silberlinde i de Zörcher Baahofstros, wo jetz gfällt were sölet, wel die hüttige Zörcher Biamte numeno mageri Birchebömmli möget, wo nöd richtig wachse wönd, well sich us finanzielle Gründ halbe iibetoniert wered.




</doc>
<doc id="45560" url="https://als.wikipedia.org/wiki?curid=45560" title="Vogeluhr">
Vogeluhr

Vogeluur isch d Bizaichnig för d Zitt, wenn di verschidnige Vögel im Morge afönd singe. Do sich vili Vögel a de Dämmerig und am Liecht orientered, werd die Zitt relativ zom Suneuufgang aggee. Je noch Regioo und Avifauna änderet sich d Vogeluur.

E bikannts Thema us de Literatur isch d Episode us de Tragödie "Romeo und Julia" vom Shakespeare, wo d Julia im Romeo der verhängnisvolli Satz sait: "»S isch d Nachtigale und nöd d Lerche, wo grad i dis Oor chlingt!«" Die faltschi Iischätzig het zom Tod vom Romeo gfüert. Vo de Nachtigale singed Mandli wo kai Wiibli hend zu jedere Tageszitt, aso au znacht.



</doc>
<doc id="45562" url="https://als.wikipedia.org/wiki?curid=45562" title="Dampflokomotive">
Dampflokomotive

Diè Dampflokomotyv (kurz Dampflok, veraaltet "Dampfross") isch è Bauform vo dè Lok, wo vo Wasserdampf aatribè wörd. Nebbè dè wit vobreitètè Regelbauart mit Dampferzüger un Kolbèdampfmaschinè git s Sonderbauartè wiè füèerlosi Loggènè, Zahnradlok, sölli mit Einzelachsaatryb, Turbinè-, Kondens- un Hochdrucklokomotivè.

Dampflokomotyvè sin di erschtè selbschtfaarendè, maschinell aagtribenè Schinnèfaarzüüg un hèn dè Schinnèvokeer vo sinèrè Entschtehig bis zu dè Mitti vom 20. Johrhundert dominyrt. Dampflokomotyvè sin au d Drääger vo dè mit dè Induschtrialisyrung ysetzendè rasantè Entwicklig vo dè Transporttèchnik sowiè vom nationalè wiè au internationalè Handel. Mit èm Uffkõ vo modernerè Aatrybstechnologiè sin d Dampflokomotyvè wegè irem voglychswys schlechtè Würkungsgraad un wegèm hohè Bedynigs-, Wartigs- un Reparaturuffwand nõch un nõch vo Dysel- un Elektrotrybfahrzüüg abglöst worrè. Sit èm letschtè Virtel vom 20. Johrhundert isch dè Neubau vo Dampflokomotyvè è Uusnahm. Erwänenswärt isch d Färtigschtellig vom britischè 60163 Tornado im Auguscht 2008 durch dè A1 Steam Locomotive Trust odder è Sächsischi I K 2009, initiyrt durch dè Vorein zu dè Förderig vo Sächsischè Schmalschpurbaanè.

Dampflokomotyvè sin in èrè unüberschaubarè Villzaal vo verschidè Tùpè un Variantè baut worrè. Nôchfolgend wörd hauptsächlich diè europäischi Regèlbauart vom 20. Jphrhundert mit klassischem Rohrkessèl un Kolbèdampfmaschinè betribbè.

Dampflokomotyvè vo dè Regelbauart bschtönn hauptsächlich uss èm Dampfkessèl, i dem Dampf uss dè Energy vom Brennschtoff erzügt wörd, enèrè Kolbèdampfmaschinè, diè d Wärmeenergy vom Dampf in mechanischi Bewegungsenergy umwandlè duèt, èm Fahrgschtell mit Raamè un Radsätz un èm Führerschtand für d Bedynig vo dè Maschine. Dè erforderliche Brennschtoff- un d Wasservorräät wörred entwedder ufd dè Lokomotyv sälbscht (Tenderlokomotyè) odder in èm fescht mit sellèrè kupplètè Fahrzüüg, èm Tender, mitgfüürt (Schlepptenderlokomotyè).

Uff èm odder am Lokomotivraamè sin dè Dampfkessèl mit dè dõdrin ygebautè Füèrbüchs, d Dampfmaschinè un dè Füürerschtand montyrt. Sellè Raamè wörd vom Trybradsatz, dè übber Kuppelschtangè vobundenè Kuppelradsätz un oft zusätzlich aatrybslosè Laufradsätz trait. Diè Kolbèdampfmaschinè hèt i dè Regel zwei, abber au drei un vir Zilinder, wo sitlich ußè am odder (un) innerhalb vom Raamè aabrocht sin. Diè oszillyrendè Bewegigè vo dè Kolbèschtangè wörred mittels dè Trybschtangè uff d Kurbelzapfè vo dè Radsätz übertrait un so in è Dreybewegig ugwandlet.

Bi dè meischtè Dampflokomotyvè handelt es sich um è offenes Dampf-Sischtem, bi dèmm dè Dampf nõch dè Arbetsleischtig i dè Zilinder als Abdampf i d Atmosphäärè entlõ wörd. Allerdings wörd er bi nèrè Uusbuffmaschinè dèvor für d Füèraafachig durch s Blõsroor gleitet. Bi Kondenserlokomotyvè wörd dè Abdampf im Faarzüüg kondensyrt un stoot erneut als Kesselspyswasser zur Verfüègig.

Dampflokomotyvè beziènet iri Primärenergy uss dè Vobrennig vo dè mitgfüürtè Brennschtoff. I dè meischtè Fäll sin sell Kollè odder Schweröl, abber au Holz, Kollèschtaub, Torf un neuerdings Mineralöl. Dè dômit beheizte Kessèl erzüügt uss Wasser èn Dampf für d Dampfmaschinè. Üblicherwys hèn Dampflokomotyvè è Roschtfüèrig mit flachem Füèrbett. Kollèschtaub, Schwer- odder Mineralöl benötigè kei Roschtaalaag, sondern wörred in èm speziellè Füèrkaschtè mit geignetem Brenner voheizt. Schweröl muè mit Wärmeduuscher vorgwärmt wörrè un wörd im Brenner mit èm Heißdampfschtraal zerschtäubt un vobrännt. Kollèschtaub wörd mit Druckluft ybrocht odder durch dè im vollschtändig gschlossnè Füèrkaschtè aaschtehendi Unterdruck ygsuuget. Uss dè Schwiz mit irè villè elektrifizyrtè Streggè sin Rangyrlokomotyvè mit elektrischè Kessel(zuèsatz)heizigè bekannt.

D Frischluftzuèfuur für d Vobrennig erfolgt durch regelbaari Luftklappè am Aschkaschtè, i dem bi Vobrennig vo feschtè Brennschtoff au d Vobrennigsrückschtänd gsammlet wörred. Zu dè besserè Luftvosorgig bi vollem Aschkaschtè sin aa neuzitlichè Rekolokomotyvè Aschkäschtè vo dè Bauart Stühren vobaut, welli è Luftzufuur unabhängig vom Fülligsgraad diräkt unter dè Rooscht ermöglichet. Bi anderè Füèrigsartè wörd diè erforderlichi Luft durch spezielli Taschè, Schlitz odder durch dè Brenner (Kollèschtaubfüèrig) selbscht ytrait.

Zu dè ywandfreiè Füèraafachig un vollschtändigè Vobrennig isch des scho vo Trevithick entwicklete, i dè Rauchkammer aabrochte Blõsroor unentbeerlich. Dè Maschinèabdampf wörd durch è gnau uusgrichteti Düsè, dè Blõsroorkopf, i s Kämmi gleitet. Dè Abdampfstraal füllt dõdèbi dè Querschnitt vo dè Essè vollschtändig uus un ryßt nõch èm Injektorbrinzyp Rauch- un Pyrolysegaas mit. Dõdurch entschtoot i dè Rauchkammer èn Unterdruck, dè sich durch d Rauch- un Heizroor bis i d Füèrbüchs fortpflanzè duèt. Durch dè Äschèkaschtè un dè Rooscht strömt Frischluft nõch un sorgt für diè nötigi Füèraafachig. Dõdèbi isch es vorteilhaft, wenn sich s Sischtem selbscht reglet, well bi höcherem Dampfvobruuch mee Abdampf uusblõsè wörd un dõmit au èn höherè Unterdruck entschtoot. Well dè Abdampf uss dè Dampfmaschinnè nu während dè Faart zur Vofüègig stoot, isch für d Füèraafachig bi Stillschtand odder Leerlauffaartè zuèsätzlich èn Hilfsblòòser ybaut. Sellè bschtoot uss èm zentrisch um dè Blõsroorkopf glaitè Roorring mit feinè Löcher un wörd bi Bedarf mit Nassdampf diräkt uss èm Kessèl vosorget. Vor dè Yfüürig vom Hilfsblõser sin Dampfloks bi längerè Stillschtandszitè abkupplet un hin- un hèrbewegt worrè, um dè erwünschte Kessèldruck uffrechtzerhaaltè. Zu dè optimalè Füeraafachig un vollschtändigè, würtschaftlichè Vobrennig sin è absolut luftdichti Rauchkammer un dichti Rohrdurchfüürigè erforderlich.
Damit bi aagschtrengtẽr Faart kei größeri Gluètdeil odder Vobrennigsrückschtänd durch dè Kämmi is Freie glangè könnet, wörd i dè Rauchkammer èn Funkèfängẽr ybaut. Sellè bschtoot uss èm Drôôtgflächt, welles des i d Rauchkammer yèraagende Schornschteinunterdeil un dè Blõsroorkopf vollschtändig umschlièßt. È zu dè Roorwand hy pendelnd uffghängts Prallblèch sorgt für d Selbschtreinigung vo dè Vorrichtig.

Sonderbauformè vo Dampfloks, wo nit mit sellem Sischtem uusgrüschtet sin (Turbinè- un Kondenslokomotyvè), hèn zu dè Füèraafachig besunders regelbaari Saugzuuggeblääse. Zu dè Erhöhig vom thermischè Wirkigsgraad vo Dampflokomotyvè hèt dè Öschterrychēr Adolph Giesl-Gieslingen 1951 mit demm nõch ym bnanntè Giesl-Ejektor diè klassischi Saugzuugaalaag erheblich vobesseret. Ergebnis sin Brennschtoffyschparigè vo acht bis zwölf Brozent.

Für d Erzügig vom erforderlichè Wasserdampf unter dè bim Ysèbaabetrièb ständig wechselndè Betrybsbedingigè eignet sich am beschtè èn Großruumwasserkessèl mit vill Heizroor. Èn söttigè Kessèl hèt è großi Verdampfigsoberflächi un isch unempfindlich gegè unregelmääßigi Dampfentnaamè un diè dõmit vobundnè Druck- un Wasserschtandsschwankigè. Dè klassischi Kessèl bschtoot uss èm Stehkessèl mit dè vollschtändig von èm Wassermantel bedecktè Füerbüchs, dem meischt uss meerèrè Kesselschüss beschtehendè Langkessèl un dè Rauchkammer mit ybauter Saugzuugaalaag un Schornschtei zu dè Füèraafachig. Bi sellem Konschtruktionsbrinzip handlet s sich um dè sognannti Stephensonsche Röörèkessèl.

I dè Füèrbüchs wörd diè bi dè Vobrennig erzüügti Wärmi diräkt a d Füèrbüchswänd un s dehinter umlaufendi Kesselwasser abgää. Mō sait dèmm Strahligsheizflächi. Diè broduzyrtè warmè Rauchgase strömet durch diè im Langkessèl ybautè Heizroor un gänn dèby diè Wärmi a d Roorwandigè ab. Diè Summe vo dè Flächi vo dè Rohrwandigè bildet d Roorheizflächi. Bi Heißdampflokomotyvè sin zuèsätzlich zu dè Heizroor no Rauchroor mit wesentlich größerem Durchmessèr ybaut. In selli Rauchroor sin d Überhitzerelement ygeschobè, in dennè dè im Kessèl erzüügte Dampf dröchnet un witer erhitzt wörd. Dè nunmehr im Lokomotyvbetrièb bis zu 400 Graad Celsius warme Heißdampf sorgt wegè sim besserè Kondensation- un Expansionsvohaaltè für èn höcherè Wirkigsgraad vo dè Lokomotyvdampfmaschinè.

Zu dè Entnaam vo möglichscht drochènem Dampf un zu dè Vomiidig vom Überryßè von Kessèlwasser befindet sich uff èm Scheitel vom Langkessèl ein odder zwei Dampfdoom. In eim Dampfdoom isch meischt dè für d Regulyrig vo dè Dampfzuèfuur vo dè Maschinè zuèschtändige Nassdampfreglḝr ybaut. Dè erzüügte Nassdampf mit èrè vom Kesselübberdruck abhängigè Temperatuur vo 170 bis 210 Graad Celsius isch è Mischig uss Dampf un feinschtè Wassertropfè.

Dütschi Dampflokomotyvè schaffet i dè Regèl mit Kesselüberdrück vo 12 bis 16 bar. D Hèrschtellig vo Mitteldrucklokomotyvè mit 20 bis 25 bar un Hochdrucklokomotyvè mit bis zu 400 bar Kessèldruck sin wegè sinerzit nit beherrschbarè Werchschtoffeigèschaftè meischt uff wenigi Exemblaar beschränkt gsi. Villi söttigi Maschinè sin spōter zu Normaldrucklokomotyvè umbaut worrè. Dè Kesseldruck wörd durch mindeschtens zwei Kesselsicherheitsventyl vo verschidnè Bauformè begrènzt worrè, welli bi Überschritè vom zuèlässigè Maximaldruck Dampf i diè freii Umgebuig kontrollyrt abblōsè duèt.

Moderni Dampflokomotyvè hèn èn effizienterè Vobrennigskammerkessèl. Sonderbauartè wiè de Flammroorkessèl, dè Brotankessèl odder dè Wellroorkessèl hèn sich nit durrèsetzè konnè.

Bi Lokomotyvè mit Nassdampfreglẽr bassyrt dè Dampf, wo us èm Dampfdom entnõ wörd, zunägscht s Reglerventyl un glangt vo dört in d Nassdampfkammẽr vom Dampfsammelkaschtè i d Rauchkammẽr. Vo dört wörd er i d Überhitzerroor gleitet un dört uff Temperadurè vo öppè 370 Graad Celsius erhitzt. Dè überhitzte Dampf glangt dènn i d Heißdampfkammẽr vom Dampfsammelkaschtè un vo dört i s Hauptyèschtröömroor vo dè Dampfmaschinnè. Wörd aaschtell vom Nassdampfreglẽr èn Heißdampfreglẽr vőwendet, so glangt dè überhitzte Dampf vo dè Heißdampfkammẽr vom Dampfsammelkaschtè übber s Heißdampfreglẽrvendyl zum Hauptyschtröömroor vo dè Dampfmaschinnè. I dè Zilinder vo dè Kolbèdampfmaschinnè deent sich dè Dampf uus un bewegt dõdèby dè Kolbè. So wörd diè im Dampf gschpiicherti Wärmeenergy in mechanischi Energy umgwandlet.

Diè Kolbè i dè Zilinder vo dè Dampfmaschinnè wörred abwechslend vo vornè un vo hinnè mit Dampf beuffschlagt. Diè hin- un hèr-Bewegig vo dè Kolbè wörd über d Trybschtangè uff d Trybräder übertrait un dõmit in è rotyrendi Bewegig umgwandlet.

Dõmit d Dampflok au bi Dootpunktlaag von èrè Kurbelschtellig aafaarè ka, sin d Kurbelzapfè vo dè gegèübberligendè Räder von èrè Achsè gegènand vosetzt. Dè Vosatzwinkel betrait bi Zwei- un Virzilindermaschinnè è Vierteldrehig bzw. 90°, bi Dreizylindermaschinnè è Dritteldrehig bzw. 120°.

D Stüèersischtem bschtoht uss Schwingè, Gegèkurbel, Schièberschuubschtangè, Voreilhebèl, Krützkopf, Stüèrzilinder mit Kolbèschièber, Dampfzilinder un Stüerschtangè.

Diè Aabassig vo dè Leischtung un dõmit vom Dampfvobruuch a diè wechselndè Betrièbsbedingigè wörd mit èrè zusätzlichè Stüürig realisyrt. Dèrè iri Hauptbschtanddeil sin diè a d Arbetszilinder aagsetztè Schièberzilinder mit Schièberkolbè. Si stüèret Sitè un Mengi vom Dampfytritt i dè Arbètszilinder. Kolbèschièber-Stüerigè hèn im Gegèsatz zuè Flachschièber- Stüèrigè è inneri Yschtröömig.

Im Betrièb eilet diè Stüèrschyber dè Arbetskolbèbewegig jewyls wechselnd voruus. Dè Schièber öffnet dè Zilinder, Dampf ströömt y. Nõch öppè eim Drittel vom Kolbewäg sperrt dè Schièber dè Yschtrom ab. Diè im Dampf vorhandne Energy trybt dè Kolbè durch Expansion witer bis zu sim Totpunkt. Diè fortlaufendi, wechselndi Schièberbewegig wärd durch è Stüèrgschtänge bewirkt, welles a s Aatrybsgeschtänge aagschlossè isch. Durch variables Yschtellè vo dè Stüèrig loot sich z. B. è hochi Aafaartszugkraft durch langi Dampffüllig über dè Kolbèwäg erreichè. Durch Verminderig vo dè Füllzitè bi hocher Gschwindigkeit wärd dè Dampfvobruuch pro Kolbèhub uff s notwendige Maaß reduzyrt. Well d Dampfdehnig jetzt stärker uusgnutzt wörd, vobessert sich d Energyeffizienz.

Dè Trybfaarzüügfüürer stellt d Stüèrig vom Füürerschtand uus y, mit èrè Handkurblè odder mit èm Stüerigshebbel, wellè i dè jewyligè Stellig durch Raschtungè gsicheret isch. Dõdurch wörd mit dè Schwingè dè Angelpunkt vom Stüerigsgeschtänge un domit dè Arbetswäg vom Schièber voschtellt. Bsunders bi neuerè un Glenk-Lokomotyvè wörd d Umstüerig mit Druckluft betätiget. S zweite Stüerelement nebbè dè Schièbervoschtellig isch s Reglerventyl uff èm Füürerschtand, wo mo dè Dampfdruck für d Zilinder yschtellè ka.

D Stüerig hèt domit zwei Èndpünkt für d Yschtellig: zum eintè diè voll uusglaiti Stüèrig mit èm Dampfdruck, bi dèmm d Räder vo dè Lok graad no nit durrèdrayet, wa bim Aafaarè wichtig isch. Zum anderè diè minimal uusglegti Stüèrig mit vollem Dampfdruck, um mit dè maximal möglichè Expansion i dè Zilinder s würtschaftliche Optimum z erzylè.

Dezwischè liget zaalryche Betrybszuèschtänd, wobi s uff d Erfaarig und s Fingerschpitzègfüül vom Lokfüürer aakunnt, um mit dè Stüèrigsyschtellig dè Punkt vo dè optimalè Energyuusnutzung z findè. Durch Umschtüèrè vo dè Füllreièfolg k d Fahrtrichtig umkeert wörrè. Èn gegègschtüèretè Dampfdruck vowendet mo au als Gegèdampfbrèms.

Ysèbaafaarzüüug hèn nu i dè seltenschtè Fäll loos uff dè Achsè laufendi Räder. Grundsätzlich sin dõ uff einèrè Radsatzwellè (fälschlicherwys au Achswellè benamst ) diè beidè Radkörper vodreysicher montyrt. Im klassischè Dampflokomotyvbau sin diè Radkörper vorwigend als Radschtern (Sychèräder) uusbildet. Uff d Radschtern wörred Radreifè mit èm eigentlichè Laufbrofyl (Spurkranz, Laufflächi) uffgschrumpft. Selli kompletti Einheit, im Wagenberych au no mit Achslaager komplettyrt, nennt mo Radsatz. Bi dè Dampflokomotyv unterscheidet mo zwischè Tryb-, Kuppel- un Laufradsätz. Tryb- un Kuppelradsätz sin aatribbeni Radsätz. Während dè Tribradsatz zu dè Uffnaam vo dè vo Drybschtangè übertraiti Kräft bsunders massiv uusbildet un fescht im Lokomotvrahmè glagert worrè, könnet Kuppelradsätz lychter und im Raamè sitèbeweglich ygefüèrt worrè. 
Diè vo dè Dampfmaschinnèe erzüügti lineari Bewegig wörd am Trybradsatz als Element vom Kurbeltryb in è Drèèbewegig umgwandlet. Dõdeby erfolgt dè Kraftfluss vo dè Trybschtangè uff d Trybzapfè odder diè als Kurbelwellè uusbildeti Radsatzwellè un übber Kuppelschtangè uff d Kuppelzapfè vo eventuell vorhandnè Kuppelradsätz. Als Sonderbauform sin bi einigè langsamfaarendè mehrachsigè Lokomotyvtùpè zu dè Vobesserig vo dè Bogèläufigkeit diè sitèbeweglichè üßerè Kuppelradsätz durch Zaanradgetrybe aatribbè worrè. Dè so gnannte Luttermöller-Achsaatryb hèt sich wègè sinnem komplizyrtè Uffbau un dè hoè Reparaturaafälligkeit abber nu bedingt bewäärt.

Während diè Dampflokomotyvè i dè Aafangszit no mit ein odder zwei kuppletè Radsätz uuskõ sin, hèt mo dè mit dè Witerentwicklig vo dè Maschinnè vobundnè Zuèwachs a Größi un Massè vo dè Lokomotyvè durch Ybau vo witerè Kuppel- odder Laufradsätz entgegnè müèsè. Nu so isch è glychmäßigi Voteilig vo dè Faarzüügmassè, abhängig vo dè zuèlässigè Achslascht, uff d Faarbaan möglich. D Größi vo dè Tryb- un Kuppelradsätz sin durch s Lichtraumbrofil un dè konschtruktive Uffbau vo dè Lokomotyvè begränzt. È witers Kriterium isch diè theoretisch maximal möglichi Kolbègschwindigkeit von 7 bis 9 m/s un diè dõdurch erreichti Drèèzaal vo dè Trybradsätz. Bis dõhy hèt mo gmeint, dè erforderlichè Massèuusglych vom Kurbeltryb noch z beherrschè. Erfahrigsgmääß isch diè maximaali Drèèzaal vo 400 min für Radsätz i herkömmlichè Trybwärk feschtglait gsi, bi denè d Kraftüberträgig durch Tryb- un Kuppelschtangè erfolgt isch. Obberhalb vo sellèrè Drèèzaalgränz hèt d Ingenieur massivi Problem mit èm Massèuusglych un dè Lagerig vo dè bewegtè Deil erwartet. Diè maximaal Obergränz mit 2300 mm Laufkreisdurchmessèr hèt a neuzitlichè Dampflokomotyvè z Dütschland mit dè Lokomotyvè vo dè DB-Baureiè 61, hüt 18 201 als erreicht goltè.

Dampflokomotyvè mit zwei Dampfzilinder wörred in aller Regel übber èn Trybradsatz aatribbè (traditionell als "Einachsaatryb" benamst). Bi Lokomotyvè mit drei (Drilling) odder vir Zilinder (Virling) isch nebbèm Aatryb uff ein Trybradsatz (bi Verbundlokomotyvè als "Einachsaatryb Bauart vo Borries" benamst) au èn Aatryb uff zwei Trybradsätz ("Zweiachsaatryb", bi Verbundmaschinnè au "Zweiachsaatryb Bauart de Glehn" benamst) vobreitet.

Um è höcheri Zugkraft z erreichè, hèn leischtigsschtarki Güèterzuuglokomotyvè èn Huufè Kuppelradsätz mit relativ chlynè Räder. Möglich isch sell durch dè öschterrychische Konschtrukteur Karl Gölsdorf. Er hèt nõchgwisè, dass èn zwangfreiè Lauf durch sitèvoschièbari Kuppelradsätz möglich isch. Dè erschti vo ym entwickleti Füüfkuppler isch diè erfolgrychi kkStB-Reihe 180 gsi. Ebbèso wiè di maximaal Achslast isch abber au d Aazaal vo dè kuppelbarè Radsätz in èm starrè Raamè begränzt. Praktisch uusgfüürt sin Maschinnè mit sechs in eim Raamè glaagertè Kuppelachsè, byschpillswys z Dütschland diè württèmbergischi Reiè K, DR-Baureiè 59. Diè Bulgarischi Staatsbaan hèt zwei Baureiè mit dè Achsfolg F bzw. 1'F2' im Ysatz, au uff Java sin Sechskuppler gloffè. Nu eimol hèt mo mit dè SŽD-Baureihe АА 20 èn allerdings erfolglosè Versuèch mit èm Sibbèkuppler unternõ. Mit mehrglydrigè Raamè un anderè Sonderlösigè hèt mo versuècht, so vill Trybradsätz wiè möglich yzbauè. Diè bekannteschtè Lokomotyvbauartè mit meerglidrigè Faarwärk sin d Mallet-Lokomotyè, diè Bauart Meyer sowiè diè Bauartè Garratt un Fairlie.

Leischtigsfähigi Kessèl erreichet Längè un Massè, wo nit allei vo dè Kuppelachsè trait wörrè könnè. Ußerdem sin d Laufeigèschaftè vo Maschinnè mit zu großè überhängendè Massè bi höcherè Gschwindigkeitè nimmi zfridèschtellend. Uffgfallè isch sell scho früè bi dè Stephensonschè Longboiler-Maschinnè. Mo hèt aagfangè demit, diè Lokomotyvè mit zuèsätzlichè, nit aagtrybenè Laufradsätz uuszrüschtè. Domit lott sich s überhängendi Gwicht vo dè Rauchkammer un Zilinderblöck sowiè vom Steekessèl würkigsvoll reduzyrt. Hinteri Laufradsätz ermöglichè s ußerdem, Füèrbüchs un Aschkeschtè hinter dè Kuppelradsätz aazordnè un so größer un leischtigsfähiger uuszbildè. Zu dè Vobesserig vom Bogèlauf sin d Laufradsätz bald sitèvoschièbbar un spõter in verschidnè Bauformè radial yschtellbar worrè. Rückschtellyrichtigè vobesseret d Füürig vom Faarzüüg im Bogè, besunders, wenn d Füürungskräft uff meereri Radsätz voteilt wörred. Deshalb sin besunders für schnellfaarendi Maschinnè è füürends Laufdrèègschtell vowendet worrè, odder mo hèt èn radial yschtellbarè Laufradsatz mit èm erschtè, sitèvoschièbbarè Kuppelradsatz in èm Krauss-Helmholtz-Laufdrèègschtell. Wegè dem nötigè Platz für d Aschkäschtè sin diè hinterè Laufradsätze von Schlepptendèrlokomotyè meischt deichsellosi „Adamsachsè“ odder ußèglagertè Delta-Schleppgschtell. Bi Tenderlokomotyvè sin identischi Laufeigèschaftè in beidi Richtigè i dè Regel wichtiger, deshalb vofüget selli hüüfig übber è symmetrisches Laufwärk. S Lenkgschtell unter èm Aschkaschtè nimmt mo i sellem Fall in Kauf.

Diè hin- un hèrgehendè Massè vo dè Kolbè sowiè au dè Kolbè-, Tryb- un Kuppelschtangè verursachet bi dè Umsetzig in d Drèèbewegig erheblichi Uuwuchtè, wo zu nem uuruhigè Lauf vo dè Lok füüret. Diè Kolbèbewegigè von èrè zweizilindrigè Maschinnè glychet sich dôdèby "nit" gegèsitig uus, well si nit um è halbi, sondern um è Virtelperiodè vosetzt schaffet. Mit Uusglychsgwicht a dè Räder könnet selli Kräft deilwys, abber nit vollschtändig uusglichè wörrè.

Diè durch diè umlaufendè Massè vo dè Kuppelschtangè un Kurbelzapfè allei entstehendi Unwucht ka durch Uusglychsgwicht vollschtändig uusglichè wörrè, so dass es Problem z. B. bi älterè Elektrolokomotyvè mit Stangèaatryb un èm suscht rundlaufendè Motor nit ufftretè duèt. Zum Uusglych vo dè oszilyrendè Massè von èrè Kolbèdampfmaschinnè müèn diè Uusglychsgwicht abber vogrößeret wörrè, wa widderum zuè nerè neuerlichè Uuwucht vo dè Räder füürt. Dõdurch könnet d Schinnè punktuell stärker voschlyßè, zuèdemm ka bi hochè Drèèzaalè sogar èn Verluscht vom Rad-Schinnè-Kontaggt ufftretè, s sognannti "Springè" vo dè Räder. Als praxistauglichè Kompromiss bi dè Uuslegig hèt sich usèbildet, nu öppè 30 bis 50 % vo dè hy- un hèrgehendè Massè uusuglychè. Bi nidrigè Gschwindigkeitè un gringem Komfortaaschpruch, wiè öppè bim Güètervokeer hèt mo au deilwys ganz druff vozichtet.
Erheblich wichtiger isch abber èn möglichscht witgehendè Massèuusglych bi schnellfaarendè Lokomotyvè. Dõ hèt mo s Problem schu durch Konschtruktionè mit mee als zwei Zilinder voringeret. Fascht alli Schnellfaarlokomotyvè hèn deshalb Trybwärk mit drei odder vir Zilinder ka.

D Bremsè vo Dampflokomotyvè bschtönn zmeischt uss Klotzbremsè a dè Kuppelräder, bi schnellfaarendè Maschinnè au a dè Laufachsè, wo znägscht vo Hand, spõter mit Dampf un ab öppè 1900 hauptsächlich mit Druckluft betribbè worrè sin. Zu dè Drucklufterzügig hèn Dampflokomotyvè è dampfbetribbeni Luftbumpi sowiè verschidni Haupt- un Hilfsluftbehälter für d Druckluftbevorrõtig erhaaltè.

Zu dè komfortablè Beheizig vo Reisezugwägè hèt mp selli i dè witerè Entwicklig mit Dampfheizyrichtungè uusgrüschtet. Dè dõdezuè erforderliche Heizdampf hèn diè einzelne Heizigsaalagè vo dè Lok übber è durch alli Wägè durchlaufendi Heizleitig ygschpisè kriègt.
Uff dè Lokomotyv wörd dõdezuè Nassdampf mit èm Aaschtellventyl diräkt uss èm Kessèl entnõõ un übber èn vom Füürerschtand uus bediènbarè Dreiwegehahn odder è Umschaltventyl (uff Einheitslokomotyvè) zum jewyls vorderè odder hinterè Heizaaschluss vo dè Lokomotyv gleitet. È Sicherheitsventyl (4,5 bis 5 bar) un èn Druckmessèr hèn d diè trybfahrzüügsitigi Dampfheizigsaalag vervollschtändigt.

Mit dè Yfüürig vo dè elektrischè Belüüchtig un spõter vo dè Zusatzyrichtungè wiè dè Zugbeyflussig isch es erforderlich worrè, è dauerhafti un betrybssicheri Elektroenergyosorgig zu gewäärleischtè. Bi erschtè Vosùèch hèt mo chlyni, uff èm Tender uffgschtellti Kolbèdampfmaschinnè ygsetzt, selleni iri Regelung hèn vom Heizer z vill Uffmerksamkeit gforderet. Praxistauglich isch d Stromversorgig erscht durch d Yfüürig vo flykraftgregeltè Turbogeneratorè worrè. Wegè dè freizügigè Ysetzbarkeit vo Lokomotyvè un Wagè hèt sich bi Regelschpur-Reisezugwägè d Versorgig übber Achsgeneratorè durrègsetzt. Deshalb vofüget regelschpurigi dütschi Dampfloks nu übber Generatorè mit 0,5 kW für d Eigèvosorgig. Diè für d punktförmigi Zugbeyflussig erforderlichè Wechselschpannigè mit Frequenzè vo 500, 1000 un 2000 Hertz sin aafänglich durch uffgesetzti Zuèsatzwickligè erzüügt worrè. Bi gschlossenè Netz, bischpillswys dè Schmalschpurbaanè z Sachsè, wörred wesentlich größeri Turbogeneratorè mit èrè Leischtung vo 10 kW ygsetzt. Selli vosorget dè gsamte Wagèzug.

Im Faarbetrièb wörd dè im Kessèl us èm Spyswasser erzüügte Dampf nõch Arbitsleischtig i dè Zilinder übber s Blõsroor und dè Schornschtei i d Umgebig uusgschtoßè. Èn gringè Deil vom Dampf wörd durch dè Betrièb vo dè Hilfsmaschinnè wiè byschpilswys Luftbumpi odder Turbogenerator bzw. durch Dampfvoluscht infolge vo göffnetè Zilinderentwässerigsventyl odder abblõsendè Sicherheitsventyl vobruucht. Dè Wasserschtand im Kessèl muè dôher je nõch Belaschtig in Intervall odder au ständig durch Nõchschpysè ergänzt wörrè. Diè zum Nõchschpysè erforderlichè Wasservorrät wörred in Wasserbehälter im Raamè, sitlich vom Kessèl odder im Schlepptender mitgfüürt. Bsundere bi britischè Tenderlokomotyvè hèt s au dè Langkessèl mit umschlièßendè "Satteltanks" gää.

Für langi Nonstop-Faartè wiè öppè dè Flying Scotsman vo London nõch Edinburgh odder dè New York Central Railroad wörred Schöpfroor vowendet, welli wäärend dè Faart in spezièllè Tröög i dè Gleismitti abgsenkt worrè sin. Dè durch d Faargschwindigkeit entschteendi Staudruck druck s Wasser übber d Roor i dè Wasserkaschtè vom Tender.

Für d Faart übber witti, wasserarmi Streggè öppè z Argentiniè, i dè Sowjetunion un spõter au z Südafrika sin ab dè 1930er-Johr Kondenstendèr entwicklet worrè, bi dennè èn großè Deil vom Abdampf nõch Kondensation widder zu dè Kesselschpysig gnutzt wörrè hèt könnè. Z Dütschland sin vill Lokomotyvè vo dè Chriègs-Baureiè 52 zum Ysatz in wasserarmè Gebièt vo dè bsetztè Sowjetunion mit sellerè Technik baut worrè. D Kondensationstechnik hèt zwar zu nèrè Wassererschparnis vo übber 90 % gfüürt, isch wegè m hoè Unterhaltigsuffwand in Gebièt mit uusreichendè Wasserreservè abber nit wirtschaftlich. Well dè Abdampf bi Kondenslokomotyvè nit für d Füèraafachig mittels Blõsroor vofügbar isch, isch è besunders Saugzuggeblòse i dè Rauchkammer erforderlich gsi. Im Chrièg isch es positiv gsi, wenn Lokomotyvè mit Kondensationsyrichtig, besunders bi kaalter Witterig, wegè dè ringerè Abdampffaanè vo Düèfflüüger wenniger guèt entdeckt wörrè hèt könnè.

I dè Früèzit isch s Spysè vom Kessèl mit Wasser meischt mit Plungerbumpè odder Faarbumpè. Selli wörd übber è Exzenterwellè odder è Kurbelwellè wäärend dè Faart vo dè Lok betribbè. Dè Vordeil vo sellerè Methode isch, dass sich d Fördermengi annäernd proportional zum zruggglegtè Wäg vohaaltè duèt. D Aabassig vo dè Fördermengi isch durch èn regelbarè Bypass bassyrt. Bi längerem Stillschtand odder bi längerè Faartè bi starker Stygig (erhöhtè Dampfbedarf) hèt d Lokomotyv vom Zug abkupplet wörrè müèsè un uff èm freiè Gleis hy- un hèrfaarè, bis dè Wasserschtand widder d gwünschti Höchi erreicht hèt.

Moderni Dampfloks hèn zwei unabhängig vonènand würkendi Spysyrichtungè haa müèsè, um dè uss Sicherheitsgründ erforderlichè minimale Wasserschtand im Kessèl z gewährleischtè. Für d Ufffüllig vom Kessèl, wo unter Druck stôt, wörred Kolbèspysbumpè un Injektorbumpè vowendet. Bi Kolbèbumpè drybt èn Dampfkolbè èn chlynè Wasserkolbè aa, wellè s Wasser i dè Kessèl druggt. Bi dè Injektor- odder Dampfschtraalbumpè riißt èn Dampfschtraal Wasser i d Injektorkammer mit, erwärmt s un druggt s i d Kessèlräum.

Nõchteilig bi allè Artè vo Kolbèbumpè isch bsundere s Spysè vom Kessèl mit kaaltem Wasser, ohni jedi Vorwärmig. Im Berych vom Spyswasserytritt i dè Kessel ka s durch d Temperadurdifferenz zu großè Wärmischpannigè im Matriaal kõ. Ab öppè 1900 isch s kaalti Spyswasser vom Tender durch dè sognannti Vorwärmer gleitet un vom Abdampf uff öppè 80 bis 90 Grad Celsius vorgwärmt worrè. Well s Kaaltschpysè uff jeddè Fall vomidè hèt wörrè muèsè un Vorwärmer wegè irer Abhängigkeit vom Abdampf nu während dè Faart funktionyrè düèn, isch es vorgschribbè, dass eini vo dè beidè Kesselspysvorrichtigè è Dampfschtraalbumpi sy muè. In è baar Länder, byschpillswys i dè ehemooligè UdSSR, hèt mo witgehend uff Kolbèschpybumpè vozichtet un hèt fascht alli Lokomotyvè nu mit Straalbumpèmè uusgrüschtet.

Dè korrekti Wasserschtand im Dampfkessèl wörd ebbèfalls mit zwei unabhängig vonenand schaffendè Schaugläser sowiè Probyrhaanè vom Heizer vo dè Lokomotyv kontrollyrt. Èn z nidrigè Wasserschtand ka zuè nem Kessèlvorysser füürè, èn z hochè Wasserschtand isch gföhrlich wegè m Mitryßè vo flüssigem Wassèr mit aaschlièßendè schwèrè Schädè am Überhitzer un i dè Zilinder. Bsunders im Zilinder verursacht scho diè chlynschtè Mengè Wassèr èn Wassèrschlaag: Dè Freiruum zwischè m Kolb im Dootpunkt un èm Zilinderbodè isch so gring, dass dè sich bewegendi Kolbè durch s nit komprimyrbari Wassèr im Zilinder dè Zilinderdeckèl regelrächt wègschprengt.

Um d Betrièbssicherheit un d Würtschaftlichkeit vo dè Dampflokomotyv z gewäärleischtè, wörd s Kesselspyswassèr entschprechend uffbereitet. Bsunders dè Kessèlschteibildig wörd vorbeugt, indem d Kesselschteibilder durch chemischi Zuèsätz im Kessèl z Bodè sinket (uusfällèt) un dört è schlammartigi Schicht bildet (Inneri Spyswassèruffbereitig). Durch s Abschlammventyl ka sellen Bodèsatz regelmäßig, au wäärend dè Faart durch dè Heizer, uusgschwemmt wörred. Zuèsätzlich wörd dè Kessèl in größerè Abschtänd uusgwäschè.

Diè vowendetè Brännschtoff (übberwigend Kollè, deils au Kollèschtaub, Holz, Torf odder voschidni Ööl) wörred, ebbèso wiè dè Wassèrvôrrõt, in Bhälter uff dè Lokomotyv odder im Schlepptender mitgfüürt. I dè Regel wörred Kollè un anderi feschti Brennschtoff vom Lokomotyvheizer manuell odder mit èrè Schuuflè vom Vôrrõtsbhälter entnõ un durch s Füèrloch i d Füèrbüchs beförderet.

Einzelni Lokomotyvbauartè wörred zu dè Entlaschtig vom Bedynpersonal au mit èrè maschinellè Beschickig vo dè Füèrig, èm sognanntè Stoker uusgrüschtet. D Stokeraalaagè bschtönn meischt uss Förderschnèckè, welli dè Brännschtoff vom Kollèkaschtè durch Roorleitigè i d Füèrbüchs beförderet. D Förderschnèckè wörred von èrè Dampfmaschinnè aatribbè un sin, entschprechend èm Brennschtoffbedarf, fein regèl- un umschtüèrbar.

Bi Ölfüèrig wärd dè vorgwärmti Brännschtoff durch ein odder meereri Bränner (je nõch Bauart unterschydlichi Aaordnig un Uusfüürig) mittels regelbarem Dampfschtraal i dè Füèrkaschtè ièblõsè.
Anderscht funktionyret Kollèschtaublokomotyvè, bi dènè dè feingmõleni Kollèschtaub durch dè im allsitig abdichtetè Füèrkaschtè herrschendi Unterdruck ygsuuget odder mittels Druckluft ièblõsè wörd. Mengmoll wörd bi Spycherdampfloks in Ysèwärk è rotglühendi Rooysè-Brammè i dè Lokomotyv deponyrt. Mit sellerè Heizwärmi hèt d Lokomotyv öppè zwei Stundè faarè könnè.

I dè Regèl befindet sich s Füürerhuus von èrè Dampflok hinnè uff èm Raamè hinter dè Füèrbüchs. Vo dört wörd si i dè Regèl vo zwei Personè gschtüèret. Dè Lokfüürer hèt sin feschtè (Sitz-) Platz uff dè Sitè, uff dèrè sich Stüèrig, Reglèr, Füürerbrèmsventyl un Zuèsatzyrichtigè wiè d Zugbeyflussigsaalaagè befindet. Z Kontinentaleuropa isch sell üblicherwys rächts, uff dè britischè Inslè isch sell meischtens diè link Sitè. Er beobachtet vo dört d Streggi un d Signaal un stüèret dè Lauf vo dè Lok un vom Zug. Dè Heizer übberwacht un betrybt vo allem d Füèrig un Dampferzügig (Brännschtoff- un Wassèrnõchschuub, Druckerzügig) durch s Ybringè vo Brännschtoff i d Füèrbüchs. De Heizer unterschtützt dè Lokfüürer bi dè Signaalbeobachtig durch Meldigè un Beschtätigungè. Dè Sitz für dè Heizer lyt uff dè gegèübberligendè, linkè Sitè vom Füürerhuus.

Aafänglich sin Lokfüürer un Heizer uff èrè ungschütztè Plattform hinter dè Füèrbüchs gschtandè. Mit zuènämendè Gschwindigkeitè hèt s uubedingt èn Windschutz un zmindescht è kurzes Dach bruucht. D Yfüürig vo gschlossenè Füürerhüser gôt uff dè Ysebaapionyr Max Maria von Weber zrugg, wellè diè Strapazè vo dè Lokfüürer un Heizer vo allem i dè winterlichè Johreszit us eigner Aaschauig kennt hèt un i sinèm literarischè Wärk beschribbè hèt. Sitzplätz sin abber au denn no als „unerhörtè Komfort“ un als abträglich für d Uffmerksamkeit bi dè Streggèbeobachtig aagluègt worrè.

Zu dè Bildig vo Wendezüüg hèt mo mit Signaalvorrichtigè zwischè Stüèrwagè un Schub-Lok experimentyrt, wo in irer Funktionswys a d Maschinnètelegrafè us dè Seefaart erinnerè duèt. Erfolgrych isch sell 1936 bi dè Stromlinnièzüüg vo dè Lübeck-Büchener Ysebaan praktizyrt worrè. Sell hèt abber è feschti Zugzämmèschtellig erforderet, diè d freizügigi Vowendig vo dè Lokomotyvè ygschränkt hèt un dõrum nit witer vofolgt worrè isch.

Die vobreitetschti un einfachschti Bauform vo dè Dampflokomotyv hèt vorne ei bis zwei Laufrad-Sätz un drauf folgend drei bis füüf mitenand kuppeleti Trybachsè sowiè eventuell no ein Laufradsatz unter m Füürerhuus. D Dampfmaschinnè bschtoot us èm Kessèl mit Nassdampf- odder Heißdampferzügig un zwei dopplet würkendè Zilinder mit eifacher Dampfdeenig.

I dè 1920er-Johr sin z Dütschland diè ELNA-Dampflokomotyvè entschtandè. Di Abkürzig ELNA stoot für "Engerer Lokomotiv-Normen-Ausschuss". D Lokomotyvè söttet durch Voeinheitlichig würtschaftlicher broduzyrt un betribbè wörrè könnè.

Unter m Nammè Einheitslokomotyvè sin ab 1925 für diè Dütsch Rychsbaan, unter Leitig vom domoligè Bauartdezernentè bim Rychsbaan-Zentralamt, Richard Paul Wagner, Dampflokomotyvè entwicklet un baut worrè. Mo hèt sich entschlossè, bewäärti Länderbaanloks durch Neuentwickligè z ersetzè. Hauptgründ sin Normig un d Vowendig vo einheitlichè Baudeil gsi. Genormt worrè sin nit nu Baudeil wiè Radsätz, Lager, Bumpè, Rauchroor, Zilinderblöck un Armaturè, sondern au Materialiè wie Kessèlblech un Raamèmatrialiè. Domit sin èn Huufè Deil au baureihèübergreifend uustuuschbar gsi, wa d Lagerhaltig voeifachè un d Unterhalt günschtiger machè hèt söllè. Diè erscht Einheitslok isch d Baureihe 01 als 2’C1’h2 gsi. Beidi dütschi Nachchriègsstaatsbaanvowaltigè hèn uff selli Standardisyrigè uffbaut, allerdings sin i die Nachchriègszit no neuerè Baugrundsätz bsunders i dè Schweißtechnik behärziget worrè.

Diè Leischtig vo dè Dampflokomotyvè wörd beschtimmt durch Kolbèdurchmessèr, Dampfdruck, Zilinderzaal, Aazaal vo dè Trybräder un dèrè Durchmessèr. Alli Parametèr sin abber nu begränzt voänderbar.

Dè Raddurchmessèr isch entscheidend für d Högschtgschwindigkeit. Er ka abber nit belièbig gschteigeret wörrè, ohni d Größi vom Kessèl un dõmit d Zuugkraft z beyträchtigè odder d Faarzüügumgränzigslinniè z übberschrittè. D Uuwuchtè vo dè bewegtè Massè im Kurbeltryb könned au nit vollschtändig uusglichè wörrè. Sie füüred bi höcherè Gschwindigkeitè zu nèrè uuruhigè Fahrt.

Diè meischtè modernerè Dampfloktùpè hän 16 bis 20 bar Betrybsdruck. Dampfloks mit höcherè Dampfdrück (bis zu 60 bar) erforderet langfrischtig uffwändigeri Inschtandhaltigsarbetè un wörred dõher nit witerentwicklet.

Baulich bedingt lott sich d Zilinderzaal bi Standard-Tùpè nu uff maximal vir steigerè. Dõby git s "Drillings-" un "Virlingsmaschinnè", bi dènè alli Zilinder Hochdruckdampf erhaaltet, un "Vobundmaschinnè" mit Hochdruck- un nõchgordnetè Niderdruckzilinder. Mit èm Vobundbrinzip wörd diè thermischi Energy vom Dampf bsunders guèt uusgnutzt.

Well dõmit abber diè Instandhaaltigskoschtè styget, hèn sich letschtlich Loks mit zwei odder drei Zilinder un nu einerè Expansionsschtufè durrègsetzt. Vo allem Ysèbaanè i dè USA, Àngland un Norddütschland, wo Kollè relativ günschtig un lycht vofüègbar gsi isch, hèn uff dè höcheri Wirkigsgrad vozichtet. Umkeert sin Frankrych, d Schwiz un diè süddütschè Ysèbaanè vofaarè, welli bis zum Ènd vo dè Dampftraktion bzw. bis zum Ènd vo irer Eigèschtändigkeit Vobundlokomotyvè aagschaffet. Au d DB hèt no i dè Phasè vom ysetzendè Traktionswandel 30 Virzilinder-Vobundlokomotyvè modernisyrt un i d Baureiè 18.6 umbenamst.

Unter dè mitteleuropäischè Bedingigè sin Lokomotyvè entschtandè, welli bi Versuchsfaartè Spitzègschwindigkeitè bis zuè 200 km/h erreicht hèn (Dütschi Rychsbaan-Lok 05 002 un diè britisch LNER-Lok "Mallard"). Mit Vobundmaschinnè sin indizyrti Leischtungè bis zuè 5.300 PS (4.000 kW) erreicht worrè (SNCF 242 A1, Frankrych). Bezogè uff s Leischtungsgwicht (Massè pro Leischtig) hèt diè, ebbèso wiè diè 242 A1, vo André Chapelon umbauti 240 P vo dè französischè SNCF als leischtigsfähigschti Lokomotyvè goltè.

Diè weltwit gröschtè Dampfloks sin d Mallet – un Triplex-Lokomotyvè vo dè amerikanischè Baanè gsi. Unter m Raamè un Tender hèn selli Lokomotyvè bis zu drei eigèschtändigi Faarwärk mit jewyls eignè Kolbèdampfmaschinnè kaa. Praktisch alli großè un modernè US-amerikanischè Dampfloks sin im Leischtungsberych vo 5.000 bis 8.000 PS (4.000 bis 6.000 kW) glègè, wa durch voglychswys großi Abmessigè un Gwicht ermöglicht worrè isch.

Diè Klass S-1b („Niagara“) vo dè New York Central hèn im däglichè Betryb 22 Pullman-Schnellzugwägè vo übber 1.600 t Gwicht i dè Ebeni mit 161 km/h beförderet. Bi Vosuèchsfaartè sin mit dèrè Lascht sogar 193 km/h erreicht worrè. Hütigi IC- un EC-Züüg sin demgegèübber nu öppè halb so schwèr. Diè Baureiè S-1b haaltet au dè Rekord vo dè monatlichè Laufleischtungè für Dampfloks. Mit Züüg wiè dè obbè erwääntè, wo uff dè 1.485 km langè Streggi vo Harmon, N.Y. nõch Chicago ohni Lokwèchsel gfaarè sin, hèt mo übber 44.000 km erreicht.

Für d Maschinnè vo dè Klasse S1 vo dè Pennsylvania Railroad sin übrigens 193,2 km/h bzw. 120 mph als reguläri, betrybsmäßigi Högschtgschwindigkeit aagää worrè, woby abber nit s Zyl erreicht worrè isch, Züüg mit 1000 t Gwicht mit 100 mph bzw. 161 km/h z beförderè.

Dè zimli personalintensive Unterhalt vo dè Dampfloks (Bediènig vo dè Lok durch zwei Mannè, Uuswaschpersonal un witeri), diè intensivi un uffwendigi Prüfig un Unterhaaltig vo dè Lok (all zwei Däg bis maximaal wöchentlichss Uuswàschè vom Kessèl), diè gsetzlich vorgschribbenè Untersuchigè vom Dampfkessèl wegè dè Gfohr vo Kessèlexplosionè un diè barallel ablaufendi Witerentwicklig vo dè Elektro- un Disellokomotyvè hèn i dè 1970er Johr bi fascht allè Baanè vo dè Wält zu dè Uusmuschterig vo dè bewäärtè Technik. Abber au dè gringe Würkigsgrad, wo meischt bi öppè 8 bis 10 Brozent glègè isch, un dè Dreck durch Kollèruèß hèn dezuè gfüürt, dass d Dampfloks immer mee vo dè Bildflächi voschwundè sin. Allerdings sin diè konschtruktivè Möglichkeitè vo dè Dampflok zu sellerè Zit no nit vollschtändig uusgreizt worrè.

Höcheri Aaforderigè, günschtigi odder uugünschtigeri Bedingigè, hèn zu Sonderbauformè vo Dampfloks gfüürt. Dõ sin vo allem diè aafangs z Frankrych un Dütschland zimli vobreitetè "Crampton-Lokomotyvè", diè spòter erschinènè "Mallet"- un "Garratt-Lokomotyvè" sowiè Aatrybs-Variantè z nennè. È umfangrychi Übersicht isch unter Bauart Dampflok uffglischtet.

D Dampflokomotyv isch diè urschprünglich un langi Zit vorherrschendi Lokomotyvbauart gsi. Si isch s erschti Zugmittel gsi, wo größeri Leischtigè mit èrè kompaktè Bauform voeinè hèt könnè un asè diè erfolgrychi Vobreitig vom Ysèbaan-Sischtem bewürkt hèt.

D Entwicklig vo dè Dampflokomotyv hèt sich uff mengi Vorläufer-Entwickligè gschtützt. Diè erscht Stufè isch diè vo Thomas Newcomen erfundeni Dampfmaschyn, bi wellerè è Schwungrad dè Zilinder nõch jedem Huub i d Uusgangslaag zruggbrõcht hèt. Dè nägscht Schritt isch erfolget, als dè James Watt dè Dampf wechselwys uff beidi Sitè vom Kolbè würkè lô hèt. Bis dõhy hèn d Dampfmaschinnè mit nu gringem Übberdruck gegèübber èm atmosphärischè Umgebigsdruck gschaffet. Als Richard Trevithick è Dampfmaschinnè entwickelet hèt, welli mit èm drei- bis virmal höcherè Druck wiè dè atmosphärische gschaffet hèt, isch es möglich worrè, è leischtigsfähigi Arbetsmaschinnè z bauè, wo uusreichend kompakt gsi isch, um uff è Faarzüüg z bassè. Sell hèn zum erschtè Môl dè Nicholas Cugnot 1769 sowiè 1801 un 1803 au dè Richard Trevithick durrègfüürt, wo jewyls èn Strõßè-Dampfwagè baut hèn. Dõmit sich mit Hilf vo dè Dampfmaschinnè è räumlich unbegränzti Faarbewegig möglich gsi, un s isch denn nu no èn kurzè Schritt gsi, diè schu i dè Bärgwärk inschtallyrtè dampfbetribbenè Seilzugaalaagè durch èn Dampfwagè z ersetzè, wo sich uff Schinnè hèt bewegè könnè .

1804 hèt denn dè Richard Trevithick diè erscht uff Schinnè faarendi Dampflokomotyv baut. Si hèt sich als funktionsfähig erwisè, doch diè gussysernè Schinnè hèn s Gwicht vo dè Lok nit trägè mögè und sin deshalb kabutt gangè.

Um selli Zit hèt s i dè änglischè Bärgwärksaalaagè z Cornwall un um s nordoschtänglischi Kollènrevyr um Newcastle upon Tyne meefachi Entwickligsvosuèch für Dampfloks gää, u. a. vom Timothy Hackworth ab 1808, John Blenkinsop 1812, William Hedley 1813, George Stephenson 1814 un anderè. Im Johr 1825 hèt diè vom Edward Pease initiyrti Ysebaastreggi zwischè Stockton un Darlington, z Ängland, mit èrè Lokomotyv vom George Stephenson eröffnet un glychzitig dè erschti Passagyr-Transport mit èm lok-beschpanntè Zug durrègfüürt.

Für diè blaanti Baan zwischè Liverpool un Manchester isch im Oktober 1829 s berüümti Rennè vo Rainhill durrègfüürt worrè, bi dèm diè beschtgeignetschti Lok ermittlet wörrè hèt söllè. Vo dè füüf teilnèmmendè „echtè“ Lokomotyvè hèt "The Rocket" vom Robert Stephenson s Rennè gwunnè, diè uff dè 50 km langè Streggi è Högschtgschwindigkeit vo 48 km/h erreicht hèt un – s isch s Entscheidendi gsi – als einzigi s Rennè ooni Uusfall überschtandè hèt. Diè glychfalls im Wettbewärb befindlichi „Sans Pareil“ vom Timothy Hackworth hèt Zilinder kaa, wo i dè Wärkschtatt vom Robert Stephenson gossè worrè sin, un vo dennè ein kurz nõch èm Start vom Rennè explodyrt isch – èn dõmols eher „regulärè“ Uusfall. Am 15. Septembèr 1830 isch d Baan zwischè Liverpool un Manchester eröffnet worrè, wobi sowoll diè sygryche „Rocket“ als au d „Sans Pareil“ i dè Betrièb übbernõ worrè sin.

I dè USA hèt dè Oberscht John Stevens 1826 è dampfbetribbenes Lokomobil uff èrè ringförmigè Faarschpur z Hoboken, New Jersey vorgfüürt. 1830 hèt dè Peter Cooper mit dè Tom Thumb diè erscht Dampflok z Amerika für è öffentlichi Ysèbaan erschaffè und mit dè DeWitt Clinton hèt am 24. September 1831 diè erscht faarblaanmäßig ygsetzti US-Lokomotyv zwischè Albany un Schenectady mit rund 50 km/h iren Diènscht uffgnõ. Nit unerwäänt sött au diè z Ängland hèrgschtellti un nõch Amerika gliferti John Bull bliibè. Au sy isch 1831 in Diènscht gschtellt worrè, 1866 uusgmuschteret un zletscht 1981, mittlerwyl 150 Johr aalt, nomôls unter Dampf gnõ worrè. Sy isch eini vo dè letschtè original übberlifertè Maschinnè vo dè Dampflokfrüèzit.

Diè erscht Baanlinniè uff èm europäischè Kontinent mit Dampfbetrièb isch sit 1831 diè Baanschtreggi Saint-Étienne–Lyon z Frankrych gsi.

Belgiè, wo diè èrscht Dampfysèbaa am 5. Mai 1835 zwischè Brüssel un Mechelè eröffnet worrè isch, hèt bis Mitti vom Johrhundert s dichteschte Ysèbaanetz uff èm Kontinent kaa.

Z Dütschland isch als erschti Dampflok im Juni 1816 è Maschinnè vo Blenkinsop'scher Bauart gfaarè, diè vom Johann Friedrich Krigar i dè Königlichè Ysègièßerei z Berlin baut worrè isch, uff èm Rundkurs im Hof vo dè Fabrik. S handlet sich um diè erscht Lok, wo uff èm europäischè Feschtland baut worrè isch un um dè erschti dampfgfüürte Personèvokeer, well Schauluschtigi gegè Entgèlt i aaghängtè Wägè hèn mitfaarè könnè. Sy isch uff èrè Neujohrsplakettè vo dè Kgl. Ysègièßerei vo 1816 dargschtellt. Nõch èm glychè Sischtem isch 1817 è witeri Lokomotyv baut worrè. Sy hèttet in Bärgwärksbaanè z Königshüttè un z Luisèthal a dè Saar (hüt z Völklingè) ygsetzt wörrè söllè, mo hèt si abber beidi nõch dè Zerlegig, èm Transport un èm Widderzämmèbau nit in èn betrièbsfähigè Zuèschtand bringè könnè. Am 7. Dezember 1835 isch zum èrschtè Môl zwischè Nürnbèrch un Fürth uff dè Bayrischè Ludwigsbaan diè Lokomotyv "Dè Adlô" gfaarè. Sy isch schu diè 118. Maschinnè us dè Lokomotyvfabrik Robert Stephenson gsi un isch mit dè Tùpèzeichnig „Patentee“ unter Patentschutz gschtandè.

Z Öschterrych isch 1837 diè erscht Dampfysèbaa uff dè Nordbaan zwischè Wien-Floridsdorf un Dütsch-Wagram vokeert. Diè diènschtälteschti Dampflok vo dè Wält faart ebbèfalls z Öschterrych: D GKB 671 us èm Johr 1860 isch niè ußer Diènscht gschtellt worrè un wörd immer no für Sonderfaartè vowendet.

1838 isch diè dritt z Dütschland bauti Dampflok "Saxonia" bi dè Maschinnèbaufirma Übigau bi Dresdè entschtandè, baut von Prof. Johann Andreas Schubert. Als erschti eigèschtändig konschtruyrti Lok z Dütschland giltet diè Beuth vom August Borsig, 1841. 1848 isch diè erschti vo dè Henschel & Sohn z Cassel produzyrti Lokomotyv, dè "Drachä", uusgliferet worrè.

Diè erscht Ysèbaastreggi übber Schwizer Landesgebièt isch diè 1844 eröffneti Streggi Strõßburg – Basel gsi. Drei Johr spòter, 1847, isch als erschti Schwizer Ysèbaaschtreggi diè Spanisch Brötli Baan vo Züri gu Badè eröffnet worrè.

Dè dõmolls trotz dè Pionyrleischtigè vo dè Maschinnèbauer villfach immer no nit voschtandenè Zämmèhäng zwischè Mechanik, Thermodùnamik un Kraftübberdrägig füüret bi Vobesserigsvosuèch zu Konschtruktionè, welli oft è beschtimmti Eigèschaft voschtärket, dõby abber dè Gsamtzämmèhang vo Wärmeerzügig, Kessèlleischtig, Radaaordnig un Gwichtsvodeilig us èm Bligg volorè.

Dè folgendi Übberbligg beschäftigt sich mee mit dè Entwickligè, wo zu letschtlich erfolgrych vobreitetè Standardbauwysè gfüürt hèn. Diè erheblich devo abwychendè Konschtruktionè sin unter Dampflokomotyv uffgfüürt.

Diè erscht Maschinnè vo Trevithick hèt zwei Radsätz kaa, welli beidi von èm rysigè Zaanrad aatribbè worrè sin. Nõch èm dütschè Achsfolge-Bezeichnigs- bzw. Zellsischteem isch sell è „B“- Lokomotiyv gsi. Au im Stephenson sini spòteri „Locomotion“ isch mit zwei aatribbenè Achsè èn „B“-Tùp gsi, im Gegèsatz zum Trevithick hèt dè Stephenson abber Kurbelzapfè a d Räder baut, diè mit Kuppelschtangè vobundè worrè sin. Sell isch denn dè vobreitetschte Meefach-Radsatz-Aatrièb gsi, dè spòter au bi dè erschtè Elektro- un Disellokomotyvè übbernõ worrè isch.

Im Stephenson sini 1820 bauti „Rocket“ isch demgegèübber deilwys èn Entwickligs-Rückschritt, well si nu ei aatrybeni Achsè vorn un hinnè èn chlynerè Laufradsatz ka hèt (Achsfolg A1). Iren Vorteil isch diè um öppè 45° gneigtè Zilinder gsi. Durch selli Aaorning hèt sich verringerte sich dè schädliche Raum vorringeret, wo zum Uusglych vom Federschpyl i dè Zilinder bruucht wörd, und dõmit dè Dampfvobruuch gegèübber dè sinerzit üblichè senkrächtè Zilinderaaordnig reduzyrt hèt. Bi nèm spòterè Umbau sin d Zilinder no witer abgsenkt worrè. Diè einzig Trybachsè hèt zwar ohni großi konschtruktivi Schwirigkeitè größeri Trybräder für höcheri Gschwindigkeitè ermöglichet, hèt abber s für d Zugkraft wichtige Rybigsgwicht vom Aatryb gminderet. Diè glychè konschtruktivè Unzuèlänglichkeit isch 15 Johr spòter mit Lokomotyvè vom Crampton-Tùp sogar no witertrbbè worrè. D „Cramptons“ hèn no größeri Trybräder kaa, welli uss Platzgründe hinter m düèflygendè schwärè Kessèl unter m Füürerschtand aabrocht worrè isch. Diè düèf Kessellaag hèt èn ruhigè Lauf bewürkt. Dõmit hèn d Cramptons Schwirigkeitè bim Aafaarè kaa, denn diè gring belaschtetè Trybräder hèn lycht bim Aafaarè durrèdrait (sogenannts Schlüderè). Hèn d Cramptons iren Zug erscht moll in Faart brocht, hèn si mit irem langè un dõmit leischtungsfähigè Kessèl, wo ohni schädlichi Überhäng uf bis zu drei voraalaufendè Achsè glageret gsi isch, beträchtlichi Gschwindigkeitè entwicklet.

Timothy Hackworth hèt scho früèner dè Zämmèhang zwischè Rybigsgwicht un Zugkraft begriffè un schu 1827 d „Royal George“ als Dreikuppler baut (Achsfolge C). Güèterzuglokomotyvè mit drei kuppeletè Radsätz sin johrzehntelang Standard blibbè.

Diè 1835 vom Robert Stephenson nõch Dütschland glifertè Maschinnè, diè als „Dè Adler“ diè erschte uff dütschè Gleis gsi isch, hèt mit je einem Laufradsatz vor un hinter èm mittig unter m Kessèl aabrochtè Trybradsatz (Achsfolg 1A1) nu bescheideni Zugkraft un Högschtgschwindigkeit. Selli eifachi Konschtruktion hèt sich vermuètlich als zuverlässig im Betrièb erwisè, denn Dampflokomotyvè mit nu eim Trybradsatz sin für verschidni dütschi Länderbaanè no bis i diè spôtè 1860er-Johr baut worrè; so isch vo allem diè bayrische Staatsbaan dè „1A1“ langi Zit treu blibbè.

È Bsunderheit vo dè US-amerikanischè Baanè sin diè langè un mit gringer Sorgfalt zämmèglaschtè Schinnèwääg, welli zuè nem unruhigè Lauf vo dè Lokomotyvè mit dè vo Ängland übernôènè Bauwys vom starrè virrädrigè Faargschtell gfüürt hèt. Um sellè Schwirigkeitè z begegnè, isch schu 1836 vom Henry Roe Campbell è Lokomotyv mit dè Achsfolg 2’B (amerikanischi Bezeichingswys 4-4-0), also mit zwei Laufradsätz vornè un zwei kuppletè Trybradsätz dehinter, entwicklet un patentyrt worrè. Bi mangelhafter Laag vom Obberbau hèt selli Bauwys gwährleischtet, dass d Trybräder èn besserè Kontakt mit dè Schinnè kaa hèn. Bis 1884 hèn 60 Prozent vo allène US-Dampfloks d Achsfolg 2'B kaa un sin als „American Standard“ odder kurz „American“ bekannt worrè. Als d Zuggwicht größer un s Tempo höcher worrè isch, sin diè bewäärtè „American“ eifach in allè Baudeil vogrößeret un voschtärkt worrè, um dè erhöötè Aaforderigè z gnüègè.

Vo dè „New York Central-4-4-0“ Nummer 999 mit irè 2,15 m hochè Trybräder wörd berichtet, dass si am 10. Mai 1893 mit èm uss vir Wägè bschtehendè „Empire State Express“ zwischè Batavia un Buffalo, New York, è Gschwindigkeit vo 112,5 mph (= 181 km/h) erreicht hèt. Bis zum Ènd vom Johrhundert sin Variationè vo dè „American“ i dè USA öppè 25.000 mol baut worrè. Z Europa isch selli Bauart mit mee odder weniger langem Zitvozug übernõ worrè. Vorher hèt mo dört znägscht Reisezuglokomotyvè mit dè Achsfolgè 1B un 1'B, meischtens mit dè Laufeigèschaftè nõchteilig beyflussendè überhängendè Zilinder.

S Ènd vo dè „American“-Ära isch i dè 1880er-Johr mit dè zuènemmendè Vobreitig vo dè 1875 vom George Westinghouse erfundenè Luftdruckbrèms. Anderscht wiè diè handgebrèmste Züüg hèn selli leischtigsfähigè Brèmsè längeri un schwereri Züüg ermöglicht, für diè s nimmi uusgreicht hèt, d 2'B eifach größer z bauè. Sell hèt zuè Lokomotyvè mit drei- un virfach kuppletè Radsätz mit dè Achsfolg 1C, 2C un 1D bzw. dè amerikanischè 2-6-0, 4-6-0 un 2-8-0 gfüürt.

Z Europa sin aafangs für schnelleri Loks bevorzugt è düèfi un stabili Kessellaag aagschtrebt worrè, diè abber uugünschtig gsi isch für d Aaordnig vo meerèrè großè Trybradsätz. Wesentlichi Impüls zu dè Überwindig vo sellerè Angscht vor èm hochè Schwèrpunkt sin uss dè USA kô. So sin bald au dört neui Loks mit immer höcherè Kessellaagè, wo dè Ysatz vo meerèrè Kuppelradsätz erlaubt hèt. Dè dütschè Ingenieur Ludwig Löw von und zu Steinfurth hèt 1924 i sim Standardwärk zum Kraftwagè gschribbè, dass mo us èm Lokomotyvbau lernè müèsst:

Èn witerè Entwickligsschritt isch d Yfüürig vom Vobundmaschinnè-Brinzyp im Dampflokbau gsi, nõchdem selli sich schu uff Dampfschiff bewäärt hèn. Dõdeby wörd s Uusdeeningsbeschtrebè vom Dampf nõch em Uuslass us èrè erschtè Arbetsschtufè no emol in è zweiti Stufe in èm Niderdruckzilinder gnutzt. Dè Schwizer Anatole Mallet hèt dõdezuè 1874 è Patent für d Vowendig uff Lokomotyvè aagmeldet.

S Brinzyp isch znägscht uff Loks mit zwei separatè Faar- un Trybwärk („Malletloks“) durch Hinterènandschaltig vo dè Zilinderpaar gnutzt worrè. Spòter isch s Vobundbrinzyp au uff Lokomotyvè mit nu eim Faarwärk aagwendet worrè, znägscht bi Lokomotyvè mit zwei Zilinder. Denõch isch mo bsunders im Schnellzugdiènscht zu Virzilinder-Vobundloks übbergangè. Bi sellè Lokomotyvè isch diè èrscht Trybradachs als Kurbelwellè uusbildet un isch vo zwei innerhalb vom Raamè ligendè Hochdruckzilinder aatribbè worrè. Ußè am Raamè sin diè größerè Niderdruckzilinder, wo i dè üblichè Wys uff d Kurbelzapfè vom zweitè Trybradsatz würket. Dè meischt vorhandni dritte Trybradsatz isch mit dè beidè vorderè durch diè üblicherwys ußè ligendi Kuppelschtangè vobundè. Vobundloks benötiget è bsunderi Aafaarvorrichtig. Durch selli erhaaltet au dè bzw. d Niderdruckzilinder bim Aafaarè Frischdampf, d Maschinnè schaffet mit eifacher Dampfdeenig. Isch d Maschinnè in Faart, wörd uff Vobundwürkig umgschaltet.

Mit größerè Lokomotyvè hèt sich s Probleem vo dè Bogèläufigkeit vo Starrraamèlokomotyvè ergää. Im Johr 1884 hèt sich widderum dè Anatole Mallet diè hütt unter sim Namè bekannti kurvègängigi Lokomotivbauart mit zwei Trybwärk, vo dennè eis drèèbar odder sitlich voschièbbar glageret isch, patentyrè lôô. I dè Folg sin bi villè dütschè Länderbaanè gegè Ènd vom 19. Johrhundert insgsamt öppè 150 Malletloks baut worrè, meischtens vom Tùp „B'Bn4v“, d. h. è Lok mit zwei zweiachsigè Trybwärk (B'B) mit zämmè vir Zilinder (4), welli baarwys in Vobundwürkig (v) zämmèwürket sowiè einzeln im Naßdampfbetrièb (n). S Malletlok-Brinzyp isch abber erscht i dè USA zu sinerè högschstè Blüèti gfüürt worrè. Obwoll diè Mallet-Bauart z Europa übberwigend bi ehner chlynerè Loks aagwendet worrè isch, hèt mo si dört au bi seer großè Lokomotyvè vowendet, allerdings oft nu mit eifacher Dampfdeenig, also ohni Vobundwürkig vo dè Trybwärksgruppè. Dõmit hèt mo dè Schwachpunkt vo dè Mallets mit Vobundtrybwärk in Form vo trenntè Hoch- un Niderdrucktrybwärksgruppè vomiddè, nämlich s wechselwyse Schlüderè vo beidè Trybwärksgruppè.

Zu dè Vpbesserig vo dè Bogèläufigkeit hèt mo deilwys au d Spurkränz vo dè üßerè Trybradsätz in gschwächter Stärki uusgfüürt, um s Zwängè vo dè Lokomotyv in Gleisbögè z minderè. Gschwächti Spurkränz a dè Endradsätz hèn allerdings d Maschinnè kaum im Gleis gfüürt, dorum hèt diè gringi gfüürti Längi bewirkt èn unruhigè Lauf bewürkt. Au spurkranzlosi Trybradachsè sin zu dè Vobesserig vom Bogèlauf vobaut worrè. Nach Voruntersuchigè vom von Helmholtz hèt dè Öschterrycher Karl Gölsdorf bi großè Starrraamèlokomotyvè erschtmolls sitèvoschièbbari Kuppelachsè aagwendet. Dômit isch s Brobleem vo dè Bogèläufigkeit vo großè, leischtungsfähigè Starrraamèlokomotyvè, zum Deil im Zämmèwürkè mit Spurkranzschwächig un einzelnè spurkranzlosè Radsätz, brinzipièll glöst gsi.

Diè letscht Komponentè für diè moderni Dampflok isch d Entwicklig vom Übberhitzer gsi, wo s ermöglicht hèt, d Dampftemperadur sowit z erhöè, dass wäärend dè Expansion im Zilinder keini Voluscht durch Kondensyrig entschtandè sin. Dô hèt dè dütsche Ingenieur un Maschinnèbauer Wilhelm Schmidt dè entscheidende Schritt mit dè Erfindig vom Überhitzer duè. Mit èm Übberhitzer hèt sich dè Heißdampf mit Temperadurè vo 350 °C betrièbsmäßig im Dampfmaschinnèkessèl hèrschtellè lôô. Dômit hèt sich dè thermischi Würkigsgraad vo dè Dampfmaschinnè um d Hälfti vobesserè lôô. Dômit sin 1897 für diè preußischi Staatsbaan diè erschtè zwei Loks (è S 3 un è P 4) mit Flammroorübberhitzer gliferet worrè.
È witeri markanti un erfolgrychi Entwicklig isch d „Pacific”-Dampfloktùpè mit dè Achsfolg 2’C1’ bzw. dè amerikanischè Bezeichnig 4-6-2. Si isch widderum i dè USA entschtandè un isch bsunders vobreitet, well d Zuggwicht sich um 1910 durch stäälerni Wagè erhöht hèn un vo dè 2'B- un 2'B1-Tùpè nimmi mee bewältigt wörrè hèt könnè.

Nõchdem 1901 vo dè Baldwin i dè USA erschtmols è Lokomotyv mit dè Achsfolg 2’C1’ nõch Neuseeland gliferet wörrè isch, hèt mo 1902 vo Brooks, enèrè spòterè Döchter vo dè ALCO è 4-6-2-Tùpè a d Missouri Pacific-Ysebaan uusglieferet, vo dèrè witerhin dè Kennnamè „Pacific“ stammt. Günschtig für d Entwicklig un Vobreitig vo dè „Pacific“ isch au gsi, dass glychzitig d Aawendig vom Heißdampf-Überhitzer-Brinzyp ygsetzt hèT, wa mit sellerè Tùpè zämmè mit dè größerè Füèrbüchs un èm längerè Kessèl z nèrè sprunghaftè Leischtigsschteigerig gfüürt hèt, diè langi Zit witeri Entwickligè vo allem bi Schnellzuglokomotyvè erübrigt hèt. S wörd gsait, dass vo Lokomotyvè mit dè „Pacific“-Achsfolg allei z Nordamerika mee als 10.000 Stugg baut worrè sin.

I dè spôtè 1930er- un 1940er-Johr sin technischi Höhepünkt vo dè Dampftraktion erreicht worrè mit dè stärkschtè un gröschtè un schnellschtè je bautè Maschinnè, dè rysigè US-amerikanischè Mallet-Lokomotyvè un Schnellfaar-Dampflokomotyvè wiè öppè dè dütschè Baureiè 05 odder dè änglischè A4, wo bi Versuèchsfaartè jewyls knapp übber 200 km/h erreicht hèn. Allerdings hèt mo dè »Mallard« dè Gschwindigkeits-Wältrekord zugrechnet, obwoll er mit nem 7-Wagè-Zug uff èrè Gefällstreggè mit 202 km/h erreicht worrè isch; diè dütschi 05 hèt mit èm 4-Wagè-Zug 200,4 km/h uff ebener Streggi erreicht, wonǒch irè eigentlich dè Titel vo dè schnellschtè Dampflok zuèschtôô müèst, we mo beidi unter glychè Kriteriè teschtet hèt.

Moderni US-amerikanischi Güèterzugdampfloks hèn Dauerleischtigè vo bis zuè 8000 PS (6000 kW, C&O-Baureiè H-8, PRR-Baureiè Q-2), Schnellzugloks sin uff bis zuè 6700 PS (5000 kW, NYC-Baureiè S-1b, „Niagara“) kõ. Si sin extreem robuscht baut worrè, well bi dè hoè Zuglaschtè (faarblanmäßig 10.000 bis 15.500 Tonnè im schwèrè Güèterzugdiènscht, 1000 bis 1800 Tonnè im schwèrè Schnellzugdiènscht) dè „flat out“ („volle Pulle“) – Betrièb a dè Dagesordnig gsi isch. Well è Schnellzuglok bis zu 2840 km vor irem Zug blibbè isch (AT & SF – Baureiè 2900, uff dè Streggi Kansas City – Amarillo – Los Angeles), sin Zuèvolässigkeit un lychti Wartbarkeit oberschtes Gebot gsi.

Diè meischtbautè Lokomotyvè z Dütschland sin d Baureiè 55.25-58 un d Kriègslok vo dè dütschè Baureiè 52 gsi. D Baureiè 55.25-58, preußischi G8.1 isch in 4995 Exemblaar baut worrè un isch dõmit diè meischtbauti Länderbaandampflok gsi, gfolgt vo dè Personèzuglok P 8 mit dè Achsfolg 2'C , welli sit 1906 vo dè Bèrliner Maschinnèbau AG un dè Linke-Hofmann Wärk z Breslau in öppè 3800 Exemblaar baut worrè sin, wovô öppè 500 Stugg is Uusland gliferet worrè sin. Diè meischtè vo sellenè Loks sin i dè Johr 1919 bis 1924 fèrtiggschtellt worrè.

Diè dütsch Baureiè 52 isch è erheblich voeifachti Version vo dè Güèterzuglok-Baureiè 50 mit dè Achsfolg 1'E gsi, von wellerè zwischè 1942 un 1945 öppè 6500 Stugg für dè erhöhti Transportbedarf im Zweitè Wältkrièg baut worrè sin. D Baureiè 50 un 52 hèn zämmè è Stückzaal vo öppè 10.000 erreicht. Nebbè dè Preußischè Staatsysèbaan sin s nu nõ d Ysèbaanè vo dè Sowjetunion, diè voschidni Lokbaureiè in Stüggzaalè vo übber 3000 bauè lô hèn.

I dè Schwiz isch mit dè C 5/6 2978 uuewöönlich früè, nämlich im Johr 1917, diè letscht Dampflok vo dè SBB-Gschicht uusgliferet worrè. Diè fortschritendi Elektrifizyrig hèt dè E-Loks zum Siigeszug voholfè.

Diè modernscht Dampflokomotyv vo dè Wält isch Aafang vo dè 1980er Johr z Südafrika in Betriè gangè. È Hochleischtigsdampflok vo dè Baureiè 25NC, diè 25NC 3450, baut 1953 vo Henschel & Sohn z Kassel, isch für è bsunders Vosuèchsprogramm uusgwäält worrè un in wesèntlichè Komponentè stark voänderet worrè. Im Johr 1981 hèt si i dè Salt-River-Werkstättè z Kapstadt è Lempor-Saugzugaalaag mit zwei Chämmi, zwischè dennè dè Vorwärmer aagbrocht gsi isch. D Füèrbüchs isch uff s Gas Producer Combustion System (GPCS) vom argentinischè Ingenieur Livio Dante Porta umbaut worrè. Dampfleitigè sin zu dè Reduzyrig vo Strömigsvoluscht optimyrt worrè. Voantwortlich für dè gesamte Umbau isch dè Ingenieur David Wardale. D Lokomotyv hèt diè neu Baureièbezeichig 26 erhaaltè, iri Betrièbsnummer hèt si bhaaltè. Zwei Johr hèn diè aaschlièßendè Vosuèch duèret. Resultat: drastischi Kollè- un Wassererschparnis gegèübber dè Baureiè 25NC sowiè öppè 40 % Leischtigsschteigerig. Als Spitzèleischtig bi Vosuèchsfaartè sin bi 75 km/h ca. 4500PS un bi 100 km/h knapp 5000PS gmessè worrè. D Dauerleischtig vo dè Maschinnè lyt bi übber 3000 PS. Nõch èm Ènd vo dè zweijöhrigè Vosuèchsphase isch d Lok i dè reguläre Reise- un Güèterzugdiènscht kõ, un zwar i dè rotè Farbgebig, wa irè bald, nit zletscht wegè irer - für è Schmalspurlok - enormè Kraftentwicklig dè Namè "Red Devil" ybrocht hèt.

Vo allem uss dè USA, wo diè gegèübber Europa um ca. 50 % höcherè zuèlässigè Achslaschtè dè Bau vo leischtungsfähigè un entsprèchend robuschtè Lokomotyvè begünschtigt, sin voeinzelt Gschwindigkeitè publik worrè, wo übber diè Rekörd i dè Tabèllè usègangè sin, abber well è offizièlli Beschtätigung gfäält hèt, sin si nit berücksichtigt worrè. Sell isch au i dè Tatsach begründet, dass i dè USA è generèlles un rigides Tempolimit vo 120 mph (193 km/h) vorgschribbè gsi isch, un d Baangsellschaftè bi nõchgwisener Zwidderhandlig mit hochè Geldschtrõfè odder sogar Konzessionsvolüscht hèn rächnè müèsè.

Diè wôrschinlich mit Abschtand schnellschti Dampflok übberhaupt isch d Klass S1 No. 6100 vo dè Pennsylvania Railroad gsi, è 3'BB3'-Duplex-Lokomotyv, wo im Johr 1946 227,2 km/h (141,2 mph) erreicht haa söll. Wäärend sich d Fachlüt einig drübber sin, dass selli Lok diè angeblichi Gschwindigkeit durchuus erreichet haa könnt, so git s bis hüt kein Beleeg für è söttigi Faart. Etlichi aageeni Details wiè s Datum odder d Vorgehènswys vo dè Kontrollbehördè ICC, lònn sellèn Bericht unglaubwürdig dô stôô. Ähnlichi Bericht, allerdings us amerikanischè Quällè, schwätzet vo derartigè Gschwindigkeitè im Zämmèhang mit dè T1 Lokomotyvè. Keini vo dennè Loks sin mit ènem Messwagè uusgfaarè worrè.

Au wenn è Messig mit Stoppuurè (dèby isch dè Zitabschtand zwischem Passyrè vo zwei Meilèpfoschtè gmessè worrè) nit würklich gnau isch, erschynt selli Gschwindigkeit gmessè an èrè Leischtig vo dè P1 vo ca. 8.000 PS (6.000 kW), wo uff èm Brüèfschtand gmessè worrè isch, durchuus nit unrealistisch. S glyche giltet für d A-Klassè vo dè Chicago, Milwaukee, St. Paul & Pacific Railroad, wellerè mo Gschwindigkeitè vo bis zuè 209 km/h nõchsait, obwoll d Högschtgschwindigkeit, wo mit èm Messwagè ermittlet worrè isch, bi derrè modernschtè un gröschtè je bautè Atlantic-Lokomotyv (Achsfolg 2'B1') nu bi 181 km/h glegè isch.

Anderi inoffizièlli Rekörd erschinet dõgegè wèniger glaubwürdig. So söll im Johr 1901 è 2'C-Lokomotyv vo dè Savannah, Florida & Western Railway mit èm Trybraddurchmessèr vo nu 1.854 mm è Gschwindigkeit vo 120 mph (193 km/h) erreicht haa. Au d 127,1 mph (205 km/h), wo nè Atlantic-Lokomotyv vo dè PRR-Klasse E2 im Johr 1905 erreicht haa söll, erschint unglaubwürdig. Trotzdèm isch sèllè Wärt vo d PRR veröffentlicht worrè un giltet i dè USA mengmoll als högschsti Gschwindigkeit, wo nè Dampflok je erreicht hèt.

I dè USA wörred sit dè 1940er-Johr zuènemmend Diselloks ygsetzt, welli sich durch Kupplè vo è baar Einheitè flexibler a wechselndi Aaforderigè vo dè Zuuggrößi un Streggèvolauf aabassè lönn. Zuèdemm sin d Diselloko schneller startbereit, wo bi Dampfloks stundèlangs Vorheizè erforderlich isch. So hèt sich i dè USA schu i dè Zit zwüschè dè Chrièg mit dè letschtè Dampflokliferigè für mengi Ysebaagsellschaftè s Èndi vo dè Dampflok-Ära abzeichnet, mit èm Nidergang vo dè gröschtè Dampflok-Produzentè Baldwin, LIMA un ALCO i dè 1950er- un 1960er-Johr isch s Ènd mit großè Schritt nõcher kô.

Nõchdemm z Dütschland d Dampfloks vor 1939 schu uff èm Rückzuug gsi sin un durch moderni Disel- un besunders Elektroloks hättet abglöst wörrè söllè, isch inè im völlig zerschtörtè Nõchkriègsdütschland widder è höcheri Bedütig zuè kõõ. Diè vor un wòòrend èm Krièg uffbautè Stregènelektrifizyrigè sin witgehend unbruuchbar gsi, wa èn flächèdeckendè Ysatz vo E-Loks unmöglich gmacht hèt.

Im mittlerè Europa isch d Disellokomotyv i sellerè Zit kei übbermächtigi Konkurrenz für d Dampflok gsi wiè i dè USA. Dõ sin abber i dè Alpèländer Üschterrych, dè Schwiz sowiè au im dütschè Bayern d Dampflok schu i dè 1960er-Johr witgehend vo dè Elektrolok vodrängt worrè. Für Elektrolokomotyvè hèn d Alpèländer mit irer Elektrizitätserzüügig uss Wasserkraftwärk günschtigeri Ysatzbedingigè botè, umkeert hèn Elektroloks durch d Überlaschtbarkeit vo irè Motorè Vordeil uff stygigsreichè Streggè kaa. Mit zunemmender Elektrifizyrig vo dè Flachlandstreggè isch au z Mitteleuropa d Dampflok immer wenniger ygsetzt worrè.

D Sowjetunion hèt 1956 vokündet, dè Dampflokomotyvbau yzschtellè. Begründet isch sell mit dè problematischè Wasservosorgig in beschtimmtè Regionè sowiè mit èm Vorhandèsy vo eignè Ölvorkommè. Wäärend dè Dampfbetrièb offiziell i dè 1970er-Johr ygschtellt worrè isch, sin dausende Dampfloks als strategischi Resèrve konservyrt abgschtellt worrè (odder wiè i dè Oblascht Kaliningraad bis öppè 1992 betrièbsfähig unter Dampf gschtandè, vo allem breitschpurigi un normalschpurigi TE, ex-BR52). Uffgrund vo Brobleem bi dè Energyvosorgig isch dè Dampfbetrièb bis öppè 1999 regional immer widder uffgnõ worrè.

Als erschti europäischi Staatsbaangsellschaft hèn diè Niderländischè Staatsbaanè dè Dampfbetrièb im Johr 1958 ygschtellt.

1967 isch dè letschte offizielle SBB-Dampfzuug i dè Schwiz gfaarè. Einzig d Briènz-Roothorn-Baan setzt hüt witerhy uff Dampflokomotyvè un bschafft auc neu konschtruyrti.

Diè Dütsch Bundesbaan z Weschtdütschland hèt 1977 dè Dampflok-Betrièb ygschtellt; letschti Ysatzbetrièbswärk (BW) sin gsi: BW Emdè un BW Rheine, BW Emdè mit dè daatsächlich letschtè Faartè am 26. Oktober 1977 mit zwei Lokomotyv vo d Reiè 043, vo dennè diè letscht, 043 903, um 16:04 Uhr abgschtellt worrè isch. Bi dè Dütschè Rychsbaan i dè DDR hèt iren Ysatz uff Normalschpur am 29. Oktobèr 1988 bim Bw Halberschtadt mit èrè Lok vo dè Reiè 50.35; im Blaandampf sin si allerdings wit drübber usè, voeinzelt au no nõch èm Johr 2000 ygsetzt worrè. Bis Aafang vo dè 90er-Johr hèt s z Dütschland ußerdemm no Dampfloks bi einigè Wärksbaanè, zletscht bim Eschwyler Bärgwärksvorein z Alsdorf un Syrsdorf, Dampfspycherloks wörrèd uff einigè Wärksbaanè, zum Byschpill für dè schwèrè Voschub vo Kollèzüüg im Grosskraftwärk Monnèm, bi hüt ygsetzt. Durch dè Zämmèschluss vo DB un DR hèt diè Dütsch Baan AG nô è baar schmalschpurigè Dampfloks vo dè sächsischè un mecklèburgischè Schmalschpurbaanè übbernõõ. Selli Baanè mitsamt dè Faarzüüg sin abber sukzessiv bis 2004 a voschidni örtlichi Betryber vokauft worrè, wodurch im Beschtand vo dè DB nummè Museums-Dampflokomotyvè voblibbè sin.

Bi dè Öschterrychischè Bundesbaanè sin Dampfloks (uff èrè Zaanradbaan) regulär bis zum Johr 2005 im Ysatz gsi. Dè reguläre Ysatz vo Dampflokomotyvè uff Normalschpurbaanè isch 1978 z Ènd gsi. Als yserni Resèrvè sin Dampfloks abber bis i di spòtè 1980er-Johr im Beschtand vo dè ÖBB gsi. Dè Dampfbetrièb isch allerdings uff unkonventionèlli Wys z Ènd gangè, nämlich durch dè Vokauf vo dè letschtè Dampfstreggi – dè Schõfbärgbaan – a d Salzburg AG.

Ußerhalb vo Europa un dè USA sin d Dampflokomotyvè nô länger betribbè worrè un zmeischt durch Disellokomotyvè ersetzt worrè. Deilwys sin si hüt (2008) no im Ysatz, wiè z. B. uff dè Staatsbaansischteem Myanmar un Simbabwe sowiè uff Induschtry- un Landwürtschaftsbaanè in Kuba, Indonesiè, Bosniè-Herzegowina, Swasiland, Rumäniè un dè Volksrepublik China.

Obwoll scho i dè 1970er-Johr s Kapitel vo dè Dampflokomotyv schinbar abgschlossè gsi isch, hèt diè Schwizer Maschinnèfabrik SLM (Dampflokomotyvfabrik hüt DLM) 1992 drei Prototùpè vo neuè lychtölgfüèrtè Dampflokomotyvè für Zaanrad-Schmôlschpurbaanè uus. Diè Faarzüüg wörred dört ygsetzt, wo Dampflokomotyvè uffgrund vo dè höcherè Attraktivität für Tourischtè bi mit Disellokomotyvè voglychbarè Betrièbskoschtè dütlich höcherè Ynahmè voschprechet.
1996 sin witeri füüf vokauft worrè, drei a d öschterrychischi Schõfbärgbaan un zwei a d BRB.
Diè Transports Montreux-Vevey-Riviera vokauft iri 1992 aagschaffti Lok im Summer 2004 a d Briènz-Rothorn-Baan, statt si nu glegèntlich unter m Faardrôt uff dè Rochers de Naye faarè z lô.
Bi dè beidè Bergbaanè uff dè Schõfbärg un uff s Briènzer-Rothorn träget hüt je vir DLM-Maschinnè d Hauptlascht vom Vokeer.
D Diseltrybwägè bzw. d Disellok stönn nu no als Reserve bereit. Diè aaltè (deils übber 100-jöhrigè) kollègfüèrtè Lokomotyvè wörred no für SonderfaartÈ ygsetzt, sin in Betrièb un Vorbereitig abber vill düèrer als diè neuè Trybfaarzüüg.

Zwanzig Johr nõch èm End vom Dampflokneubau z Dütschland – 1988 isch è letschti Seriè vo Dampfspycherloks für Induschtrybetrièb vo dè DDR z Meiningè gfertiget worrè – sin im Johr 2009 widder zwei Neubautè im Dampflokwärk Meiningè entschtandè. S handlet sich dõby um Nachbautè vo dütschè Schmalschpurloktùpè: Zum eintè isch für d Bäderbahn Molli è virti Lokomotyv vo dè DR-Baureiè 99.32 baut worrè, zum anderè hèt dè Vorein für d Förderig vo d Sächischè Schmalschpurbaanè èn Nõchbau von èrè sächsischè I K. Beidi Lokomotyvè sin im Summer 2009 fertiggschtellt worrè.

Im englischè Darlington hèt d A1 Steam Locomotive Trust è 2'C1'-h3-Dampflokomotyv vo dè LNER-Klass A1 Peppercorn vo Grund uff nõchbaut. Selli Lok isch nõch dè aaltè Blään us dè 1940er-Johr entschtandè, aber mit hütigè Matrialiè un Methodè baut worrè. Sie isch 2008 in Betrièb gnõ worrè.

Èn blaanmäßigè Betrièb mit Dampflokomotyvè git s im dütschsprõchigè Raum no bi folgendè Baangsellschaftè:


Au diè Dütsch Baan, spezièll diè DB Regio AG, Vokeersbetrièb Thüringè, setzt sit 1998 widder saisonal blaanmäßigi Dampfzüüg y. Diè Dampfregionalexpressumläuf „Rodelblitz“ un „Elstertal“ vokeeret a meerèrè Wochèendè z Thüringè un i dè benõchbortè Tschechischè Republik.

Z Dütschland sin öppè 135 betrièbsfähigi normalschpurigi Dampflokomotyvè erhaaltè. Vyli witeri Exemblaar findet sich nit betrièbsfähig in Museè odder als Denkmòler uffgschtellt.

Diè schnellscht betrièbsfähigi Dampflokomotyv vo dè Wält, diè 18 201 befindet sich im Eigètum vo dè „Dampf Plus“ GmbH. Diè Lokomotyv wörd derzit sporadisch vor Sonderzüüg ygsetzt.

Z Europa wörred in Polè Regelschpur-Dampfloks im Blaandiènscht ygsetzt, nämlich vom Baanbetrièbswärk Wollschtei. Zur Zit stönn däglich drei Maschinnè im Diènscht. Dè Betrièb wörd uffgrund vo dè großè Attraktivität für Turischtè bis hüt uffrèchterhaaltè.

Ebbèso z Bosniè-Herzegowina wörred no Dampfloks sowoll uff Schmal- als au uff Normalschpur ygsetzt. Betriiber sin Wärkbaanè vo diversè Kollèbärgwärk, wo d Loks nit us turistischè Gründ mit Dampf betribbè wörrè.

Bis hütt hèn sich au i z China no Dampflokomotyvè im Streggèysatz ghaaltè, dört erreichet vo allem d Ysätz vor schwèrè Güterzugloks vo dè Baureiè QJ uff dè erscht 1995 fertiggschtelltè Ji-Tong-Linniè übber dè Jipeng-Pass z Nordchina internationali Bekanntheit unter Ysèbaanfründ. Grund für selli lang dauerndi Ära vo dè Dampfloks z China sind diè günschtigi Kollèvosorgig, diè eifachi Inschtandhaltig, diè uusreichendè Arbetskräft zum personalaufwändigè Betrièb vo dè Dampflokomotyvè sowiè diè no vorhandeni Infraschtruktur. Zuèdem sin diè vorhandnè Dampflokomotyvè zmeischt erscht einigi Johr alt, diè letschti Dampflok isch im Oktober 1999 fertiggschtellt (SY 1772). Allgemein wörd vosuècht, d Dampftraktion z China vo allem au us Prestigegründ (mo schämt sich dört für diè im weschtlichè Uusland vomeintlich als „rückschtändig“ geltendè Dampfloks) nõch und nõch yzschtellè. Dè letschti planmäßigi Personèzug mit Dampftraktion uff dè JiTong-Baan isch am 10. Dezember 2005 gfaarè, Aafang 2006 sin dört au diè letschtè Güèterzüüg vo Dampflokbeschpannig uff d Beförderig mittels bruuchter Staatsbaandysellokomotyvè vo dè Reiè DF4 umgschtellt worrè. Inzwischè (2011) findet sich regulär ygesetzti Dampfloks z China no im Rangyr- un Zuèbringerdienscht in einigè Tagebau-Steikollèbärgwärk odder kollèvoarbeitendè Induschtrybetrièb. In seltenè Fäll findet au no Personèvokeer mit Dampf statt.

Hütt isch èn regulärè Betrièb vo Dampflokomotyvè ußerhalb vo Europa us China, Myanmar un Indiè (ehner touristisch motivyrt, luèg u. a. Darjeeling Himalayan Railway) bekannt; Simbabwe hat dè Dampfbetrièb im Johr 2005 widderuffgnõ (allerdings bis hütt nu für Rangyrdiènscht). In Indonesiè wörred für d Zuckerroorerntè uff Werkbaanè no Dampfloks ygsetzt, wobi für selli Baanè è Umschtellig uff dè meischtens koschtègünschtigerè Lkw-Transport è großi Bedrohig darschtellt. Z Paraguay git s gelegentlich no Voschubdiènscht mit Dampf, z Argentiniè vokeeret mengi Schmalschpurbaanè (nõch europäischem Voschtändnis eher Turischtikbaanè) mit Dampf.

Mengi z Dütschland no ygsetzti (Museums-)Lokomotyvè hèn nu überlèbt, well si als sognannti Heizloks ygsetzt worrè sin. Selli Loks sin normalerwys nimmi faartüchtig, sondern sin nu als stationäri Heizaalaag für größeri Gebäudekomplex, z. B. Baangebäude, Sowjet-Kasernè (DDR) usw. ygsetzt worrè. Diè gültigè Kessèluntersuchigè müèn natürlich vorhandè sy.







</doc>
<doc id="45563" url="https://als.wikipedia.org/wiki?curid=45563" title="Qala Panja">
Qala Panja

Qala Panja (au Qila-e Panja, Qila-e Panjeh, Kila Punja, Kala Panja; ) isch e Dorf im Wakhan-Korridor im üsserste Nordoste vo Afghanistan. Es ghöört zum Verwaltigsdistrikt Wakhan in dr Browinz Badachschan.

S Dorf isch 83 km vo Ishkashim am Iingang zum Wakhan-Korridor und lit uf ere Hööchi vo 2'820 m und im ene sichere Abstand vom Fluss Pjandsch, wo 34 km oben am Ort entstoot, dört wo dr Pamir und Wakhan inenanderfliesse.

Im Joor 2002 het mä im Dorf 72 Huushalt mit 640 Iiwooner zelt.

Hüte isch Sarhad-e Broghil, wo 115 km witer im Wakhan lit, dr letscht Ort, wo s ganze Joor duure bewoont isch, aber in de Zite vo de Karawane isch Qala Panja dr letscht Ort gsi, wo mä Ässe und Lastdier het chönne chaufe für dr 300 km langi Wääg über e Pamir uf Tashkurgan im Sarikol bzw. in Turkestan, em hütige Taxkorgan im chinesische Xinjiang. 


</doc>
<doc id="45564" url="https://als.wikipedia.org/wiki?curid=45564" title="10. März">
10. März

Dr 10. Merz isch dr 69. Dag vum Gregorianische Kalender (dr 70. in Schaltjohr), dodermit blybe no 296 Däg bis zum Änd vum Johr.





</doc>
<doc id="45565" url="https://als.wikipedia.org/wiki?curid=45565" title="11. März">
11. März

Dr 11. Merz isch dr 70. Dag vum Gregorianische Kalender (dr 71. in Schaltjohr), dodermit blybe no 295 Däg bis zum Änd vum Johr.





</doc>
<doc id="45566" url="https://als.wikipedia.org/wiki?curid=45566" title="12. März">
12. März

Dr 12. Merz isch dr 71. Dag vum Gregorianische Kalender (dr 72. in Schaltjohr), dodermit blybe no 294 Däg bis zum Änd vum Johr.





</doc>
<doc id="45567" url="https://als.wikipedia.org/wiki?curid=45567" title="Loki (Begriffsklärung)">
Loki (Begriffsklärung)

Loki chan folgendes bedüte:


</doc>
<doc id="45568" url="https://als.wikipedia.org/wiki?curid=45568" title="13. März">
13. März

Dr 13. Merz isch dr 72. Dag vum Gregorianische Kalender (dr 73. in Schaltjohr), dodermit blybe no 293 Däg bis zum Änd vum Johr.





</doc>
<doc id="45569" url="https://als.wikipedia.org/wiki?curid=45569" title="14. März">
14. März

Dr 14. Merz isch dr 73. Dag vum Gregorianische Kalender (dr 74. in Schaltjohr), dodermit blybe no 292 Däg bis zum Änd vum Johr.





</doc>
<doc id="45570" url="https://als.wikipedia.org/wiki?curid=45570" title="15. März">
15. März

Dr 15. Merz isch dr 74. Dag vum Gregorianische Kalender (dr 75. in Schaltjohr), dodermit blybe no 291 Däg bis zum Änd vum Johr.





</doc>
<doc id="45573" url="https://als.wikipedia.org/wiki?curid=45573" title="Zeittafel zur Geschichte der Kernphysik">
Zeittafel zur Geschichte der Kernphysik

Bi dere chronologische Darschtellig von der Gschicht von der Kernphysik chann me grob zum eine d Phase von der Forschig und von der Anwendig und zum andere der militärisch und der zivili Bereich unterscheide.


F. Klemm: "Geschichte der Technik"


</doc>
<doc id="45574" url="https://als.wikipedia.org/wiki?curid=45574" title="16. März">
16. März

Dr 16. Merz isch dr 75. Dag vum Gregorianische Kalender (dr 76. in Schaltjohr), dodermit blybe no 290 Däg bis zum Änd vum Johr.





</doc>
<doc id="45575" url="https://als.wikipedia.org/wiki?curid=45575" title="Kaxgar (Stadt)">
Kaxgar (Stadt)

Kaschgar (chinesisch: 疏勒; au Kaxgar; ursprüngl. "Kāš", mit em zuesätzlige ostiranische "-γar", „-bärg“; chin. "Schuel" (), tibet. "Śu-lig"), isch e kräisfreiji Stadt und d Hauptstadt vom Regierigsbezirk Kaschgar im Uigurische Autonomen Gebiet Xinjiang vo dr Volksrepublik China. Es isch en Oase-Stadt und bildet en wichdige Knotepunkt uf dr Siidestrooss.

Kaschgar lit am Rand vom Tarimbecki uf ere Hööchi vo 1235 bis 1300 m ü.d.M und het e Flechi vo 96 km². Im Zensus us em Joor 2000 het d Stadt 340'640 Iiwooner ghaa (Bevölkerigsdichti: 3'548,33 Iiwooner/km²). D Bevölkerig isch zu öbbe drei Viertel uigurisch und übbe e Fümftel si Chinese. D Meerhäit vo de Lüt si Muslim. 



</doc>
<doc id="45578" url="https://als.wikipedia.org/wiki?curid=45578" title="17. März">
17. März

Dr 17. Merz isch dr 76. Dag vum Gregorianische Kalender (dr 77. in Schaltjohr), dodermit blybe no 289 Däg bis zum Änd vum Johr.






</doc>
<doc id="45579" url="https://als.wikipedia.org/wiki?curid=45579" title="18. März">
18. März

Dr 18. Merz isch dr 77. Dag vum Gregorianische Kalender (dr 78. in Schaltjohr), dodermit blybe no 288 Däg bis zum Änd vum Johr.





</doc>
<doc id="45580" url="https://als.wikipedia.org/wiki?curid=45580" title="Taklamakan">
Taklamakan

D Taklamakan-Wüesti (au "Takla Makan", oder "Taklimakan Shamo", Uighur: "Täklimakan Toghraqliri") isch noch dr Rub al-Chali die zwäitgrössti Sandwüesti uf dr Wält. Si lit in Zentralasie im nordwestchinesische Uigurische Autonome Gebiet Xinjiang und goot dur e westlig Däil vom Tarim-Becki bis zur Strooss 218. Östlig vo deere Strooss lit d "Wüeste Lop Nor" am diefste Blatz vom Tarim-Becki. Früener si d "Taklamakan-Wüesti" und d "Wüesti Lop Nor" dur d Underlöif vo de Flüss Tarim, Konche Darya (= "Konqi He") und Chärchan Darya (= "Qarqan He") drennt gsi, die si aber im Süüde vo Tikanlik scho sit Joorzäänte usdröchnet.





</doc>
<doc id="45582" url="https://als.wikipedia.org/wiki?curid=45582" title="19. März">
19. März

Dr 19. Merz isch dr 78. Dag vum Gregorianische Kalender (dr 79. in Schaltjohr), dodermit blybe no 287 Däg bis zum Änd vum Johr.






</doc>
<doc id="45583" url="https://als.wikipedia.org/wiki?curid=45583" title="20. März">
20. März

Dr 20. Merz isch dr 79. Dag vum Gregorianische Kalender (dr 80. in Schaltjohr), dodermit blybe no 286 Däg bis zum Änd vum Johr.





</doc>
<doc id="45584" url="https://als.wikipedia.org/wiki?curid=45584" title="21. März">
21. März

Dr 21. Merz isch dr 80. Dag vum Gregorianische Kalender (dr 81. in Schaltjohr), dodermit blybe no 285 Däg bis zum Änd vum Johr.






</doc>
<doc id="45585" url="https://als.wikipedia.org/wiki?curid=45585" title="Kreiskehrtunnel">
Kreiskehrtunnel

Èn Chreiskeerdunnel isch èn Dunnel, wo èm durrèfaarendè Vokeersmittel - èn Zug odder è Auto - è wesentlich anderi Richtig git. Dunnel mit èm Winkèl vo 270° odder mee, z. T. mit sogar meefachè 360°-Drehigè, wöred als "Spiraldunnel" odder "Kreiskeerdunnel" bezeichnet. Dè Kreiskeerdunnel stellt dõmit èn Spezialfall vom Keerdunnel dar.

Kreiskeerdunnel dienet èm Höhègwinn vo dè Faartrassè.

Wegg èm kreis- odder ringelförmigè Volauf, wellè è Sau- oder Ringelschwänzle erinnerè duèt, hèt sich im Alemannischè au dè Begriff "Sauschwänzledunnel" als Sùnonüm etablyrt.

Keerdunnel hèn folgendi Funktion: Bi dè Durchqueerig vo gebirgigè Gegendè ka für alli Vokeersmittel, speziell abber für d Ysèbaa im schwèrè Güètervokeer, d Stygig zum Problem werre. Selli ka zwar, falls gnüègend Platz vorhandè isch, durch diè gschickti Aaordnig vo langè Rampè umgangè wörrè, wa zum Byschpill bi dè Baanè i dè USA wit vobreitet isch. Bi bsunders steiler Topografy ohni uusreichendè Platz für Rampè sin dodegegè Kreiskeerdunnel è Option, well dõmit diè Streggi künschtlich volängeret un dõmit d Stygig voringeret wörrè ka.

S Probleem von èrè limityrtè Stygig stellt sich bi dè normalè Ysebaa ohni Zahnschtangè (Adhäsionsbaan) in besunderem Maß, während im Strõßèvokeer uffgrund vo dè hohè Rybig zwischè Reifè un Strõßèbelaag hohi Stygigè möglich sin. Glychzitig sin d minimè Kurvèradiè von èrè Ysèbaa dütlich größer als selli im Strõßèvokeer.

Im Strõßèbau ka d Überwindig vo Hindernis oft prysgünschtiger durch hohi Stygigè un engi Kurvèradiè erreicht worrè, zum Byschpill in Form vo Spitzkeerè. Dôher sin Wendedunnel im Ysèbaanvokeer als Mittel zu dè Überwindig vo Hindernis zwar wichtiger als im Strôßèbau, trotzdèmm sin au im Strõßèbau Wendedunnel immer widder aaztrèffè.

S Prinzip vom Kreiskeerdunnel sich z Dütschland erstmols 1890 bim Bau vo dè Sauschwänzlebaan zur Aawendig kõ. Diè gringe Stygig vo 10 Promille un dè benötigte Höhègwinn uff engschtem Raum hèt dört nu mit èrè Streggèvolängerig vo 1700 m realisyrt wörrè könnè.Èn Dunnel isch notwèndig gsi, well d Streggi a dèrè Stell in èm engè Dal volauft. Us Zitgründ hèt mo dè Vortryb annè 1887 vo beidè Portaal voraatribbè, wa im Zämmehang mit dè permanentè Krümmig bsunderi Useforderigè a d Vomèssigingenieur gschtellt hèt.

Spiraldunnel gitt s z Dütschland nu èn einzigè, dè 1.700 m lange "Großen Stockhalde-Kehrtunnel" vo dè Sauschwänzlebahn.

I dè Alpè findè sich Kreiskeerdunnel a d Tenda-, Gotthard-, Simplon- un Albulabahn. D Schwiz isch im internationalè Voglych bsunders rych a Kreiskeerdunnel.

È Übbersicht biètet diè internationali Lischte vo Ysèbaakeerdunnel.

Èn klassischè Kreiskeerdunnel, voglychbar mit èm Kreiskeerdunnel im Baanbau, bildet diè Galleria delle Casse i dè italieenischè Val Formazza, mit èm Durchmessèr vo 300 m un èm Dreywinkel vo 390°. Èn klassischè Keerdunnel mit èm Winkel vo 180° bildet dè Keerdunnel vo dè Kraftwerksstrõß vom öschterrychischè Kühtai zum Finstertaler Stausee.

Dè Spiraldunnel Drammen im Süèdè vo Norwegè bschtoot uss sechs überènanderligendè Spiralè. Dè Kreisdurchmessèr betrait 100 m, d Stygig öppè 10 Promille.

In Lysebotn, ebbèfalls im Süèdè vo Norwegè befindet sich dè 1103 m langi Wendedunnel "Lysetunnelen", dè uus drei krümmtè un zwei langè graadè Abschnitt zämmègsetzt isch. Dè zweiti Kurvèbogè i dè Mitti vom Dunnel isch è Hôôrnõdelkurvè. Insgsamt entschtoot durch èn Dreywinkel vo 360°.

E belièbts Spyl bim Durchfahrè von èm Kreiskehrdunnel isch s "Uuspendlè" vom durchfahrenè Kreisbogè, dõfür bruchts èn Spagett un èn länglichè, schwerè Gegèschtand.

È guèti Pfadi-Übig isch s Durchschreitè vom Dunnel mit èm Kompass, um s Bogèmass bschtimmè z könnè.


</doc>
<doc id="45586" url="https://als.wikipedia.org/wiki?curid=45586" title="Dunhuang">
Dunhuang

Dunhuang () isch en alti Oasestadt an dr Siidestrooss in dr Browinz Gansu im Weste vo China. As kräisfreiji Stadt ghöört si zum Verwaltigsgebiet vo dr bezirksfreie Stadt Jiuquan.

Dunhuang lit am Weständi vom Hexi-Korridor zmidzt in Wüestegebiet. D Hööchi isch 1.100 m. Nid wit vo dr Stadt in Richdig Weste däilt sich d Siidestrooss in iire nördlige und südlige Zwiig rund um d Wüesti Taklamakan ume. 

Dunhuang het im ganze e Flechi vo 26'960 km². Uf dr Eebeni vo dr Gmäind setzt sich s Verwaltigsgebiet us vier Groossgmäinde und saggs Gmäinde zämme. Das si:

Bim Zensus im Joor 2000 si z Dunhuang 187'578 Mensche zelt worde (Bevölkerigsdichti 6,96 Iiwooner/km²).
Im Joor 111 v. d. Z. het dr Kaiser Wudi vo der westlige Han-Dünastii Dunhuang gründet. Wil d Stadt an dr alte Siidestrooss glääge isch und dorum dr wichdigsti chinesischi Chnotepunkt uf däm Handelswääg gsi isch, het si im Usdusch vo Kultur und vo Waare mit em Weste e wichdigi Rolle gspiilt. So het sich dr Buddhismus vo Dunhuang z China usbräitet. Im Joor 366 het mä afo d Mogao-Grotte baue und bis ins 14. Joorhundert an ene gschafft.




</doc>
<doc id="45587" url="https://als.wikipedia.org/wiki?curid=45587" title="Randen">
Randen

Randen oder Rande chan das bedüüte:
Lueg au:


</doc>
<doc id="45588" url="https://als.wikipedia.org/wiki?curid=45588" title="Seidenstraße">
Seidenstraße

As Siidestrooss () bezäichnet mä e Netz vo Krawanestroosse, wo d Hauptrute von em s Middelmeer uf em Landwääg über Middelasie mit Ostasie verbindet.
Uf dr Siidestrooss si nit nume Kauflüt, Gleerti und Armeä vo Oste uf Weste choo und umkeert, sondern au Ideä, Religione und ganzi Kulture.
D Bezäichnig «Siidestrooss» goot uf e dütsch Geograaf Ferdinand von Richthofen zrugg, wo im 19. Joorhundert gläbt het, au wenn scho d Byzantiner en äanligi Bezäichnig brucht häi.
Uf dr Siidestrooss si nit nume Ware dransbordiert worde wie Gwürz, Siide, Glaas und Borzellan; mit em Handel häi sich au Religione und Kulture verbräitet. So isch dr Buddhismus über d Siidestrooss bis uf China und Japan choo und isch dört die vorherrschendi Religion worde. S Christedum isch über d Siidestrooss bis uf China choo. S Babbiir und s Schwarzbulver si über d Siidestrooss in de arabische Länder bekannt worde und vo dört us spööter uf Öiropa choo.

Für e Weste isch woorschiinlig d Siide s ussergwöönligste Handelsguet gsi, wo über d Siidestrooss ghandlet worde isch. Schliesslig het dä Stoff dr Rute au iire Naame gee. Aber natürlig si e Hufe anderi Waare über die Handelsstroosse usduscht worde. D Karawane wo in Richdig China gange si, häi under anderem Gold, Eedelstäi und vor allem Glaas dransbordiert, und doorum het s Forscher gee, wo gsäit häi, ass mä us dr östlige Perspektive d „Siidestrooss“ genauso guet as „Glaasstrooss“ chönnt bezäichne. In die anderi Richdig si – usser dr Seide – vor allem Belz, Keramik, Borzellaan, Jade, Bronse, Lagg und Iise dransbordiert worde. E Hufe vo dene Güeter si underwägs männgisch mee as äinisch usduscht worde und si eso immer düürer worde.

Näbe dr Siide, wo s beliebtiste chinesische Brodukt gsi isch, si bis in d Nöizit vor allem Gwürz wichdigi Handelswaare us Südostasie gsi. Mä het sä nid nume brucht zum Würze und zum Gschmack gee, sondern au as Medikamänt, Anästhetika, Aphrodisiaka, Barfüm und für „Zauberdränk“.




</doc>
<doc id="45589" url="https://als.wikipedia.org/wiki?curid=45589" title="Kehrtunnel">
Kehrtunnel

Èn Keerdunnel isch èn Dunnel, wellè im durrèfaarendè Vokeersmittel (Zuug odder Auto) è stark voänderti Richtig gitt. Wendetunnel mit èm Drèèwinkel vo bis zuè 270° wörred als "Keerdunnel" bezeichnèt. Dunnel mit größerè Winkel odder sogar meefachè 360°-Spiralè wörred als "Spiraldunnel" oder "Kreiskeerdunnel" bezeichnèt. S exischtyret au Wendedunnel, wo im Innerè d Richtig wechslet un dõher è S-Form aanimmt. Diè meischtè Wendedunnel, bsunders selli mit Dreywinkel über 180°, diènet èm Höhègwinn vo dè Faartrassè.

Im Gegèsatz zu Dunnel, welli è vorhandenes Hindernis unterirdisch überwindè söllet, hèn Wendedunnel meischt è anderi Fungtion: Bi dè Durchquerig vo gebirgigè Gegèndè ka für alli Vokeersmittel, speziell abber für d Ysèbaan im schwerè Güètervokeer, è Stygig zum Broblem wörrè. Selli ka zwar, falls gnüègend Platz vorhandè isch, durch diè gschickti Aaordnig vo langè Rampè umgangè wörrè, wa zum Byschpill bi dè Baanè i dè USA wit vobreitet isch. Bi bsunders steiler Topografy ohni uusreichendè Blatz für Rampè sin dodègegè Wendedunnel è Option, well doomit diè Streggi künschtlich volängeret un doomit diè Stygig verringeret würrè ka.

S Brobleem von èrè limitiertè Stygig stellt sich bi dè normalè Ysebaan ohni Zaaschtangè (Adhäsionsbaan) in besunderem Maaß, während im Strõßèvokeer uffgrund vo dè hohè Rybig zwischè Reifè un Strõßèbelag hochi Stygigè möglich sin. Glychzitig sin diè minimalè Kurvèradiè von èrè Ysebaa dütlich größer als selli im Strõßèvokeer.

Im Strõßèbau ka diè Überwindig vo Hindernis oft prysgünschtiger durch großi Stygigè un engi Kurvèradiè erreicht wörrè, zum Byschpill in Form vo Spitzkeerè. Dõher sin Keerdunnel im Ysebaavokeer als Mittel zu dè Überwindig vo Hindernis zwar wichtiger als im Strõßèbau, trotzdèm sin au im Strõßèbau Keerdunnel immer widder aaztrèffè.

S Prinzip vom Keerdunnel isch erstmõls 1863 bim Bau vo dè Schwarzwaldbaan zu dè Aawendig kõ. Iri zwei Keerdunnel hèn èn Drèèwinkel vo je öppè 90°, welli zämmè mit dè offè gfüürtè Streggi jewyls Drèèungè vo ca. 180° ergää.

Übber èn klassischè Keerdunnel vofüègt z Dütschland d Sauschwänzlebaan mit èm "Keerdunnel im Wyler". Dè Dunnel isch 1205 m lang, un diènt uusschlièsslich èm Hohègwinn.

Vily Keerdunnel händ d Gottertbaan und d Albulabaan i dr Schwiiz.

Uff èm Balkaan vofüègt d Rhodopèbaan z Bulgariè übber meerèri Keerdunnel.

È Übbersicht biètet d internationali Lischtè vo Ysebaakeerdunnel.

Èn klassischè Keerdunnel mit èm Winkel vo 180° bildet dè Keerdunnel vp dè Kraftwärksstrōß vom öschterrychischè Kühtai zum Finschterdaaler Stausee.

Z Lysebotn, ebbèfalls im Süèdè vo Norwegè befindet sich dè 1103 m langi Wendedunnel "Lysetunnelen" wellè uss drei krümmtè un zwei langè graadè Abschnitt zämmègsetzt isch. Dè zweiti Kurvèbogè i dè Mitti vom Dunnel isch è Hôrnõdelkurvè. Insgsamt entschtôôt dõdurch è Drèèwinkel vo 360°.

Dè Schranbachdunnel uff dè Strõß vom öschterrychischè Kaprun zum Wasserfallbodè bschtôôt uss meerèrè S-förmigè Kurvè im Innerè vom Bärg.

È Folg vo füüf 180°-Keerdunnel findet sich am Passo San Boldo 100 km nördlich vo Venedig.


</doc>
<doc id="45590" url="https://als.wikipedia.org/wiki?curid=45590" title="22. März">
22. März

Dr 22. Merz isch dr 81. Dag vum Gregorianische Kalender (dr 82. in Schaltjohr), dodermit blybe no 284 Däg bis zum Änd vum Johr.






</doc>
<doc id="45591" url="https://als.wikipedia.org/wiki?curid=45591" title="23. März">
23. März

Dr 23. Merz isch dr 82. Dag vum Gregorianische Kalender (dr 83. in Schaltjohr), dodermit blybe no 283 Däg bis zum Änd vum Johr.





</doc>
<doc id="45592" url="https://als.wikipedia.org/wiki?curid=45592" title="24. März">
24. März

Dr 24. Merz isch dr 83. Dag vum Gregorianische Kalender (dr 84. in Schaltjohr), dodermit blybe no 282 Däg bis zum Änd vum Johr.





</doc>
<doc id="45593" url="https://als.wikipedia.org/wiki?curid=45593" title="Ried (Ortenau)">
Ried (Ortenau)

S Ordenauer Riäd isch eini vun vile Landschafte in de ditschschprochige Länder wu mer "Riäd" heiße dued. Riäd isch e Word üs de Oberdytsche Dialäkt fir "Moorlandschaft". S'Ordenauer Riäd isch e ganz flachi Gegend in de Oberriihische Diafebini wu vun de erschte Vorberg vum Schwarzwald nüs bis zuem Rhiin geht. Bis zuem End vum 19. Johrhundert het's ganze Riäd zuem Iwerschwemmungsgebiäd vum Rhiin g'hert. Dr Rhin isch vor sinnere Begradigung jo nit in einem Bett gflosse, är het mehreri Ärm g'het, wu sich grad bi Hochwasser immer widder mol verschowe hän. Bi Hochwasser sin d'Wasser vum Rhiin manchmol bis in'd Unidiz (hitzedags e kleiner Bach eschdlig vun Kirrzl un Schudderzäll) g'flosse, un hän uf de Fälder un in de Derfer als emol vil Schade angriichded. 

S'Ordenauer Riäd isch uff'ere alde dopografische Kaard z'sähn, wu hitzedags im Generallandesarchiv z'Karlsrue uder de Nummer Hf 118 uffg'howe wurd. Uff derer Kaard isch-es in e oberes un e unders Riäd iideilt.

Zuem owwere Riäd g'here:

Zuem undere Riäd g'here:


</doc>
<doc id="45594" url="https://als.wikipedia.org/wiki?curid=45594" title="25. März">
25. März

Dr 25. Merz isch dr 84. Dag vum Gregorianische Kalender (dr 85. in Schaltjohr), dodermit blybe no 281 Däg bis zum Änd vum Johr.





</doc>
<doc id="45595" url="https://als.wikipedia.org/wiki?curid=45595" title="Oase">
Oase

En Oase [] (vo altgriechisch ὄασις us em Demotische. Im Koptische, wo vom Demotische abstammt, isch "wahe" or "ouahe" as Woonblatz beläit.) isch e Vegetationsfläcke in dr Wüesti, möistens an ere Kwelle, Wasserstell oder eme Wadi. Es git groossi Underschiid zwüsche dr Gröössi und em Charakter vo de verschidnige Oase, vo chliine Däich mit e baar Palme drum ume bis zu gröössere Stedt mit Industrii- und Landwirtschaftsbedriib. Die dradizionelli Wirtschaftsform, wo verschiideni Kulturen kombiniert, isch d "Oasewirtschaft". E bsundrigi Form zu Wasser z gwünne si d Qanat.

Mä däilt d Oase in Grubbe ii, je nochdäm vo wo iir Wasser chunnt. Es git d Grundwasseroase, d Flusswasseroase, d Quellwasseroase, d Oase mit eme artesische Brunne und d Foggara-Oase.


</doc>
<doc id="45596" url="https://als.wikipedia.org/wiki?curid=45596" title="26. März">
26. März

Dr 26. Merz isch dr 85. Dag vum Gregorianische Kalender (dr 86. in Schaltjohr), dodermit blybe no 280 Däg bis zum Änd vum Johr.






</doc>
<doc id="45597" url="https://als.wikipedia.org/wiki?curid=45597" title="27. März">
27. März

Dr 27. Merz isch dr 86. Dag vum Gregorianische Kalender (dr 87. in Schaltjohr), dodermit blybe no 279 Däg bis zum Änd vum Johr.





</doc>
<doc id="45598" url="https://als.wikipedia.org/wiki?curid=45598" title="Guazhou">
Guazhou

Guazhou (瓜州县; Pinyin: Guāzhōu Xiàn), früener Anxi (安西县), isch e Kräis in dr chinesische Browinz Gansu. Er ghöört zum Verwaltigsgebiet vo dr bezirksfreije Stadt Jiuquan. Guazhou het e Flechi vo 23'150 km² und öbbe 90'000 Iiwooner (Ändi 2004). Dr Kräis bestoot us säggs Groossgmäinde und siibe Gmäinde.



</doc>
<doc id="45599" url="https://als.wikipedia.org/wiki?curid=45599" title="Azteken">
Azteken

D` Aztekä hai im 13. Jarhundert bis is 16. Jorhundert im Hochtau vu Mexiko gwont. Si si vom Nordä igwanderät, aber mä weiss nid genäu vo wo. Wahrschinläch chomä si aber us de nöchi vom grossä Salzsee, wil ihri Sprach, wo si redät, s`Nahua, bis det ufä gredt wird und si au en ähnlichä Körperbau wie d` Indianer vum Nordweschtä vo Nordamerika. Im Gägäsatz d`Maya wo vorhär igwanderät si, sis zum Bischpil generell grösser und händ ä anderi Chopfform. D` Aztekä si s mächtigschta Vouk vo de Mesa Central gsi. Iri gröschti Stadt isch Tenochtitlan gsi, wo mit 250'000 Iwoner damals eini vo de grösschtä Stedt wäutwit gsi isch. Dürd Spanier ischs Volk vo de Aztekä untergangä und Stadt Mexiko-Stadt isch uf Tenochtitlan erbäut wordä. No hüt träit d`Flaggä vo Mexiko de Adler mit de Schlangä uf em Kaktus, wo demit z`tue hät, das d`Aztekä wäg däm, vorusgsäitä Zeichä d`Statd Tenochtitlan erbäut hägät.

D` Aztekä hei Meis, Bohnä, Chürbis, Amarant (hirseähnlichs Getreide), Chia (Chrut, wo hochwertigs Protein und vili Vitaminä liefärät), Agave, Kaktee und Heilchrüter aabout. Si hei au d`Kakaobohnä kennt und us ene Schoggi gmacht. Usser Hünd u Truthüener hei si praktisch kei Viehzucht betribä.

Bi de Aztekä hets e strängi Hirarchi gha. De Herrscher isch gottähnlich verärt wordä und hät mit de Prieschter, Verwauter u Ratgäber Entscheidigä gfällt. Guet agseh si zum Bispil Maler oder Waffämacher gsi, wo Obsidian für d Houzschwärter mit Obsidianklingä agfertigät hei. De Stand vo de Sklave isch am düfschtä gsi, und si si teilwis au gopferät wordä. D Adlerchrieger u d Jaguarchrieger si immer Adligi gsi, es hät aber au Kämpfer gha, wo eigentläch Burä gsi si. Si hei aber meischtens schlächteri Waffä gha as de Adel, zum Biispil Schteischlüdärä.

De Houptgott isch de Huitzilopochtli gsi, de Gott vo de Sunne u vom Chrieg. De Quetzalcoátl, wo d Form von ere Schlange mit Fädere gha het, isch als Quetzalcoatl-Ehecatl de Gott vom Wind, Himmel, Chrieg, vo de Ärde gsi und e Schöpfergott, wo au vo de Nachbarvöuker vo de Aztekä vereert worde isch. Drnäbe het s no anderi Götter gee wie dr Rägegott Tlaloc. Für d Götter si Mönscheopfer agmässe gsi, öb es aber so viu von ene gee het, wie d Spanier behouptet hend, isch umstritte.

D Aztekä hei diä sognänntä Bluämachrieg dürägfüärt. Mit Houzchülä hei si uf d Gägner igschlagä, um se nid z dödä, um se nachhär in Tenochtitlan de Götter z opferä.

I de Chriäg wo s aber um Eroberigä gangä isch, hei d Aztekä no Obsidianklingä at Chülä to. Im Gloubä vo de Aztekä hei säch d Götter emau säubscht gopferät um Sunna, Mond und Ärdä z erschaffä, aus Gägäleischtig hei si aber Mönschäbluät und Härz weuä. Si si worschinläch nach de Hungersnot 145 n.Chr. entschtandä, um d Götter bi Lunä z hautä, damit si s Leid abwändä.

D Bluämä symbolysieärtä bi de Aztekä s Bluät, so das d Schlachtfäuder au Bluamäwisä und Chriäg auso Bluämächriäg gheissä hei.

D Aztekä, wo nid im Chrieg gstorbe si, si noch em Tod uf Mictlan cho. Das isch die aztekischi Unterwält gsi, wo nüün Schichte ghaa het und vom Totegott und d Totegöttin regiert worde isch. Chrieger, wo gfaue si, häi döfe d Sunne uf iirem Wäg vom Sunneufgang bis zum Zenit begläite. D Froue, wo im Chindbett gstorbe si, häi d Sunne vom Zenit bis zum Sunneuntergang begläitet. Mensche, wo verdrunke si oder won e Blitz umbrocht het, si in s Paradiis vom Rägegott Tlaloc cho. Das isch au aus s Paradiis vo de Blueme bekannt gsi.



</doc>
<doc id="45601" url="https://als.wikipedia.org/wiki?curid=45601" title="Yumen">
Yumen

D Stadt Yumen () isch e kräisfreiji Stadt in dr bezirksfreie Stadt Jiuquan in dr chinesische Browinz Gansu. 1999 het si 199'811 Iiwooner ghaa. Iiri Flechi isch 13'500 km². Dr Hauptort isch d Groossgmäind Yumen 玉门镇. D Stadt setzt sich us em Altstadt-Verwaltigsusschuss zämme, vier Groossgmäinde und siibe Gmäinde, wo äini von ene e Nazionalidäätegmäind isch.

D Stadt Yumen sött nit mit Yumenguan in Dunhuang verwäggslet wärde.

D Huoshaogou-Stett ("Huoshaogou yizhi") us dr früeje chinesische Bronsezit stoot sit 2006 uf dr Liste vo de Dänkmööler vo dr Volksrepublik China (6-206).

1932 isch d Gmäind Changma im Epizentrum vom ene schweere Ärdbeebe gsi.



</doc>
<doc id="45603" url="https://als.wikipedia.org/wiki?curid=45603" title="Die Chroniken von Narnia">
Die Chroniken von Narnia

d kronika vo narnia (original: "The Chronicles of Narnia", : "Die Chroniken von Narnia") isch a fantasy-roman-raja für kindar vom britischa schriftschtelar Clive Staples Lewis, wo i da jor 1950 bis 1956 ussegia wora isch. Mit rund 100 milliona varkofta exemplara sind se mit abschtand sis bekanteschte werk. D büachar sind beraiz i 47 schprocha übarsezt wora. Abgseaha davo git's a vilzal vo adapziona für da fernse, da radio, s tjatar und o s kino.

I inhaltlicha raiafolge (wobai "da rit noch Narnia" (engl. "The Horse and His Boy") i da gschicht wearand am band "da könig vo Narnia" (engl. "The Lion, the Witch and the Wardrobe") schpilt): 

D büachar sind i da folganda raiafolge arschina:



</doc>
<doc id="45604" url="https://als.wikipedia.org/wiki?curid=45604" title="Clive Staples Lewis">
Clive Staples Lewis

Da Clive Staples Lewis (* 29. novembar 1898 z Belfast, Nord-Irland; † 22. novembar 1963 z Oxford, England), odar o filfach C. S. Lewis, isch an irischa schriftschtelar und sachbuach-autor us am 20. jorhundart. Sis bekanteschte werk isch wol d raja fo da Kronika fo Narnia (original: The Chronicles of Narnia), fo dera's alloa übar 100 milliona farkofte exemplare git. Als froind und koleg fom schriftschtelar J. R. R. Tolkien giltat da C. S. Lewis als begründar fom moderna fantasy-genre. Untar andaram isch da C. S. Lewis mitglid bi da Inklings (an litararischa diskussionskrais a da University of Oxford i da 1930ar jor) gsi. Garbaitat heat ar als professor für englische litaratur us am mittalaltar und da renaissance a da University of Cambridge.

Neabat sinara raja fo da Kronika fo Narnia heat da C. S. Lewis u. a. o d science-fiction-trilogi "Perelandra" (orig. "The Space Trilogy") und s i fachkrais bekante litaraturwissaschaftliche Werk "Studies in Words" gschriba.


</doc>
<doc id="45606" url="https://als.wikipedia.org/wiki?curid=45606" title="Großkhan">
Großkhan

Grooss-Chan oder Khagan (alttürkisch 𐰴𐰍𐰣 ("kaɣan"); mongolisch хаган; chinesisch 可汗, pinyin "kèhán", Hangul 가한, McCune-Reischauer "kahan"; persisch und ; au "Chagan, Khaghan, Kagan, Kağan, Qagan, Qaghan" gschriibe), isch im Mongolische und in de Turksprooche e Ditel, wo em Kaiserditel entspricht und no über däm vom ene Khan stoot. Si Territorium wird as Khaganat oder Groosskhanat bezäichnet, mänggisch aber au ungnau as Khanat, wo äigentlig chliiner isch. Im modärne Mongolisch häisst dr Ditel "Khaan", dr g-Lut isch fast ganz (er isch no as seer schwache stimmloose velaare Frikativ vorhande) oder ganz verschwunde, im modärne Türkisch isch dr Lut vom "ğ" im Wort "Kağan" ebefalls lutlos.

Sovil mä wäiss isch dr Ditels zum erste Mol im ene Bricht brucht worde, wo dr Herrscher vo de Xianbei Murong Tuyuhun zwüsche 283 und 289 vor sim jüngere Stiefbrueder Murong Hui vo dr Halbinsle Liaodong zum Ordos-Blatoo gflüchdet isch. Äine vo de Generääl vom Murong, dr Yinalou, het en "kehan" (可寒, spööter 可汗) gnennt. Anderi Kwelle verzele, ass dr Tuyuhun dr Ditel brucht häig, won er sich am Qinghai-See niidergloo het.
Au d Aware häi dä Ditel hennt, es isch mööglig ass d Rouran, wo si vo de Göktürke gschlaage worde si, dr Ditel übernoo häi. D Aware si in Öiropa iigfalle und häi mee as hundert Joor lang s Gebiet um Ungarn beherrscht, und denn si in Öiropa die latinisierte Forme vom Ditel, "Gaganus" oder "Cagan et Iugurro principibus Hunorum", uchoo.

S eltiste mongolische literarische Wärk, "Die Ghäimi Gschicht vo de Mongole", underschäidet klar zwüsche "Khagan" und "Khan"; nume im Dschingis Khan und sine Erbe säit si "Khagan", anderi Füerer si "Khan". Mit dr Zit isch s aber schwiiriger worde, dä Underschiid z mache, wil e Hufe dr Ditel Khagan in Aaspruch gnoo häi.

Die mongolische Khagan vor dr Yuan-Dünastii si gsi:



</doc>
<doc id="45611" url="https://als.wikipedia.org/wiki?curid=45611" title="Wolfram Graf">
Wolfram Graf

Dr Wolfram Graf (* 20. Dezember 1965 z Dornstedda em Landkreis Freidastadt) ischt a deitscher Kombonischt, Organischt, Musikwissaschaftler ond Hochschuellehrer.

Dr Wolfram Graf ischt 1965 en deam kloina Städtle Dornstedda em nerdlicha Schwarzwald uff d Welt komma. Oiner vo seine Vorfahra isch dr Kombonischt ond Kantor Johannes Graf (1853 bis 1923) gwäa, wo vo 1889 bis 1918 als Kirchamusiker am Ulmer Minschdr gwirkt hôt. Uffgwachsa isch dr Wolfram Graf de meischt Zeit d Sendlfenga em Kreis Beeblenga. Nôch seim Abi hôt’r zerscht amôl a Studiom Generale am Freia Hochschuelkolleg Stuegert hendr sich brôcht ond dô drnôch an de Musikhochschuala Karlsruha ond Saarbricka beim Professr Leo Krämer Orgl studiirt. Finanziirt hôt’r sei Studiom zo-ma graußa Doil mit Einahma us-em Orglschbiila an vrschiidene Kircha, haubtsächlich an dr Sendlfenger Chrischduskirch. Weil abr dr Klang vo dr Orgl en sellem Goddeshaus nemme zo seira Zfriidaheit ausgfalla ischt, hôt’s dr Wolfram Graf gschafft, dass a graußa Schbendaaktioo durchgfihrt wôrra ischt, wo so viil Geld eibrôcht hôt, dass d Chrischduskirch a nuia Orgl hôt ôôschaffa kenna. 

Sendlfenga hôt a reicha Chorlandschaft. Neaba drei weltliche Cheer vom Liaderkranz hôt fascht jeda Kirchagmoid an oigena Chor. Bsonders ôôschbruchsvoll en ihre Uffihronga send dr jonge Chor ond dr Kendrchor vo dr romanischa Martinskirch, dr evangelischa Hauptkirch vo dr Stadt. Dr Kantor vo deam Goddeshaus, dr Kirchamusikdirektr Klaus Roller, hôt scho bald gmerkt, was fir a grauß Talent en seim Chorsenger ond Mitarbeiter Wolfram Graf steckt ond ehn ermondret, fleißich mit-em Komboniira forzofahra. Glei sei erschts graißers Werk, s Oratoriom "Teilen statt Töten" ibrs Leaba vom Heiliga Martin von Tours fir zwoi Schbrecher, Sopran, gmischda Chor, Kendrchor, zwoi Orgla ond Orkeschtr, uruffgfihrt am 10. Novembr 1991 en dr Martinskirch Sendlfenga bei de "Zweite Sindelfinger Kirchenmusiktage" ischt a graußer Erfolg wôrra ond hôt da Graf befliiglet, uff deam eigschlagena Weag weidrzomacha.

Heitzodag leitet dr Graf – zamma mit-em Professr Helmut Bieler – dui Konzertreihe "Zeit für Neue Musik in Bayreuth". En dera Stadt lehrt’r au an dr Universideet ond an dr Hochschual fir evangelische Kirchamusik, wo-nr Ondrricht geit en de Fecher Orglschbiil, Musiktheorii ond Kombosiziooslehr. Leaba duat’r en Hof.








</doc>
<doc id="45614" url="https://als.wikipedia.org/wiki?curid=45614" title="28. März">
28. März

Dr 28. Merz isch dr 87. Dag vum Gregorianische Kalender (dr 88. in Schaltjohr), dodermit blybe no 278 Däg bis zum Änd vum Johr.





</doc>
<doc id="45615" url="https://als.wikipedia.org/wiki?curid=45615" title="29. März">
29. März

Dr 29. Merz isch dr 88. Dag vum Gregorianische Kalender (dr 89. in Schaltjohr), dodermit blybe no 277 Däg bis zum Änd vum Johr.





</doc>
<doc id="45616" url="https://als.wikipedia.org/wiki?curid=45616" title="30. März">
30. März

Dr 30. Merz isch dr 89. Dag vum Gregorianische Kalender (dr 90. in Schaltjohr), dodermit blybe no 276 Däg bis zum Änd vum Johr.





</doc>
<doc id="45617" url="https://als.wikipedia.org/wiki?curid=45617" title="31. März">
31. März

Dr 31. Merz isch dr 90. Dag vum Gregorianische Kalender (dr 91. in Schaltjohr), dodermit blybe no 275 Däg bis zum Änd vum Johr.





</doc>
<doc id="45621" url="https://als.wikipedia.org/wiki?curid=45621" title="Buchara">
Buchara

Buchara (usbekisch "Buxoro", tadschikisch Бухоро; ; ) isch äini vo de bedütendste Stedt z Usbekistan und d Hauptstadt vo dr Browinz Buxoro.

D Altstadt vo Buchara het e Hufe Baukunstwärk, drunder vili Moscheä und Madāris, und wird vo dr UNESCO sit 1993 zum Wältkulturerb zelt.

D Stadt het 235'517 Iiwooner (Stand 1. Januar 2008) und isch äins vo de bedütendste Handels- und Industriizentrum in Zentralasie. Dr grössti Däil vo de Iiwooner vo dr Stadt si Tadschike, wo as Muetersprooch Tadschikisch schwätze, was die zentralasiatischi Form vom Persische isch.




</doc>
<doc id="45623" url="https://als.wikipedia.org/wiki?curid=45623" title="Sopraceneri">
Sopraceneri

S‘ Sopraceneri isch de nördlichi Teil vom Schwiizer Kanton Tessin. S Sopraceneri isch s’Gägestuck vom südliche Teil, wo Sottoceneri heisst. De Name Sopraceneri bedütet „obsi vom Monte Ceneri“, de Pass, wo d Magadinoebeni vom Vedeggiotal tuet trenne.
Es isch e ruchi, bergigi Landschaft, aber wägem Langesee, wo uf 192 m Seehöchi liit, het sie gliichziitig de tüüfschti Punkt vo de Schwiiz.



</doc>
<doc id="45627" url="https://als.wikipedia.org/wiki?curid=45627" title="Helmut Pfisterer">
Helmut Pfisterer

Dr Helmut Pfisterer (* 7. Februar 1931 z Leaberg em heidiga Landkreis Beblenga, † 13. Dezember 2010 z Stuegert) ischt em Hauptberuaf Lehrer gwäa; abr amma greeßera Kreis vo Leit ischt’r als schwäbischer Mundartdichter ond Heerschbiil-Autor bekannt wôrra.

Dr Helmut Pfisterer ischt 1931 en Leaberg uff d Welt komma. Wia-nr mit seira Schualausbildong ferdich gwäa ischt, hôt’r zerscht a Ausbildong zom Feinmechaniker gmacht. Schbätr ischt’r noh Ingenieur wôrra. Vo 1964 bis 1967 hôt’r als Beruafsschuallehrer em Ausland gschaffet, zerscht em Iran ond nôchher noh z Afghanischdan. Nôch dr Rickkehr en sei deitscha Hoimet ischt’r bis zo seira Pensioniirong Lehrer en Stuegert gwäa, wo-nrs zom Obrstudiarat brôcht hôt. En sellra Stadt hôt’r am 13. Dezembr 2010 seine Auga fir emmr gschlossa. Sei ledschda Ruha hôt’r uff-em Stuegerter Waldfriidhof gfonda.


Drzua noh isch dr Pfisterer Mitautor vo dr CD "Scho gschwätzt" gwäa ond hôt da Tekscht zo de Liadr "Drei schwäbische Männerchör(l)e" us-em Jôhr 1995 gschriiba, wo vom Wolfram Graf vrtont wôrra send.




</doc>
<doc id="45629" url="https://als.wikipedia.org/wiki?curid=45629" title="Zhangye">
Zhangye

Zhangye (张掖市), früener Ganzhou (甘州), isch e bezirksfreiji Stadt im Nordweste vo dr chinesische Browinz Gansu. Iir Verwaltigsgebiet bildet s Middelstück vom Hexi-Korridor. Es het e Flechi vo 40'874 km² und öbbe 1,28 Mio. Iiwooner (Ändi 2004). D Bevölkerig setzt sich us 26 Ethnie zämme, drunder Hui, Yugur und Tibeter. Im Oste gränzt Zhangye an d Stedt Wuwei und Jinchang, im Weste an Jiuquan und Jiayuguan, im Süde an d Browinz Qinghai und im Norde an s Autonome Gebiet Inneri Mongolei.

Zhangye setzt sich us eme Stadtbezirk, vier Kräis und eme Autonome Kräis zämme.

In Zhangye befindet sich dr «Tämpel vom Groosse Buddha» (Dafo Si) mit dr grösste ligende Buddha-Statue in China.


</doc>
<doc id="45632" url="https://als.wikipedia.org/wiki?curid=45632" title="Katrin Göring-Eckardt">
Katrin Göring-Eckardt

D Katrin Dagmar Göring-Eckardt (* 3. Mai 1966 as "Katrin Eckardt" z Friedrichroda) isch e dytschi Bolitikeri vu Bindnis 90/Di Griene. Syt Oktober 2005 amtiert si fir d Fraktion vu Bindnis 90/Di Griene as Vizebresidänti vum Dytsche Bundesdag. Bi dr Urwahl im Novämber 2012 het di grien Barteibasis si – zämme mit em Jürgen Trittin – zur Spitzekandidati vu dr Griene fir d Bundesdagswahl 2013 No dr Bundesdagswahl isch si am 8. Oktober 2013 zämme mit em Anton Hofreiter zur Vorsitzeri vu dr griene Bundesdagsfraktion gwehlt wore. Derzue isch si vu 2009 bis 2013 Präses vu dr Synode vu dr Evangelische Chilche z Dytschland (EKD) un dodermit Mitglid im Rot vu dr EKD gsii.

D Katrin Eckardt isch am 3. Mai 1966 in dr Chlaistadt Friedrichroda im Kreis Gotha as Dochter vun eme Danzlehrer uf d Wält chuu. Si isch en aktiv Mitglid im sozialistische Jugedverband, dr FDJ, gsii. Noch em Abitur anne 1984 an dr Erwyterete Oberschuel (EOS) Gotha het si mit em Studium vu dr evangelische Theology an dr Universität Leipzig aagfange, wu si anne 1988 ohni akademische Abschluss ufghert het.

Bis zuer Wändi in der DDR het d Göring-Eckardt ohni Barteimitglidschaft im "Arbeitskreis Solidarische Kirche" (AKSK) mitgschafft. Anne 1989 isch si Grindigsmitglid vu dr bolitische Gruppierig "Demokratischer Aufbruch" un anne 1990 vu dr Burgerbewegig "Demokratie Jetzt", wu in dr DDR entstande sin. Vu 1990 bis 1993 isch si Mitglid im thiringische Landesvorstand vu "Bindnis 90" gsi. As Mitarbaiteri vu dr Thiringer Landesvorständ vu "Demokratie jetzt" un "Bindnis 90" isch si bi dr Verhandlige zur Zämmefierige vu Bindnis 90 un bis dert nume im Weschte bresänte Griene derby gsii. 

No dr Fusion vu Bindnis 90 mit dr Griene 1993 het d Göring-Eckardt bis 1994 bi dr thiringische Landdagsfraktion vu Bindnis 90/Di Griene as Referänti fir Frauebolitik, Familie un Juged gschafft. Vu 1998 bis 2006 isch si derzue au Mitglid im Barteirot vu Bindnis 90/Di Griene gsi. Vu 1995 bis 1998 isch d Göring-Eckardt Mitarbaiteri vum Griene-Bolitiker Matthias Berninger gsi, vu 1996 bis 1998 derze au Bysitzeri im Bundesvorstand vu dr Griene. Bis 1998 isch si Mitglid vum thiringische Griene-Landesvorstand gsi. Ab 1995 isch si, mit Unterbrächige, Landessprächeri gsi. Anne 2006 isch d Göring-Eckardt wider Bysitzeri im thiringische Griene-Landesvorstand wore.

Im Vorfäld vu dr Urabstimmig fir d Feschtlegig vu dr baide griene Spitzekandidaten im Novämber 2012 het si d Göring-Eckardt zerscht gege ne Spitzenduo uusgsproche un het statt däm e braiter ufgstellt Spitzeteam favorisiert. Stark fir ihri Kandidatur het sich unter anderem dr Dibenger Oberbrgermaischter Boris Palmer uusgsproche, wu barteiintärn au as „Realo“ giltet. Im Verlauf vu ihre Kandidatur het si d Absicht verchindet, ass si sich vor allem gege s allmeenig Uuseandergheie vu dr Gsellschaft wett yysetze. Doderby wett si d Mänsche mitnee un bsundersch au sonigi Bevelkerigsschichte derby aaspräche, wu anderi Wärt wichtiger finde wie rain ekonomischi. E wichtig Byschpe sei fir si dr Wahlsiig vum Winfried Kretschmann z Bade-Wirttebärg. Gegeniber dr Mitbewärberne Claudia Roth un Renate Künast het di Wärtkonservativ Göring-Eckardt ende ras Ussesyteri gulte. Medie hän ihre Abschnyde as Korräktur zum Urwahl-Siiger Jürgen Trittin, wu as ender links giltet – vorgnuu vu dr mittlerwyli stark burgerli bregte Barteibasis. Drotz ass ihre ne Affinitet zue schwarz-griene Bindnis noogsait wird, het sich d Göring-Eckardt no dr Urwahl fir e rot-grieni Koalition uusgsproche. Linki Barteimitglider hän ihre guet Abschnyde ender kritisch gwärtet; gegeniber dr Wuchezytung "Die Zeit" het e Barteimitglid gsait, si sei e "„vermeintliche Sozialpolitikerin“." 

Syt 1998 isch d Göring-Eckardt Mitglid vum Dytsche Bundesdag. In dr Bundesdag yyzoge isch si alliwyl iber d Landeslischt Thiringe. Vu 1998 bis 2002 isch si Barlemäntarischi Gschäftsfiereri beziehigswys Erschti Barlemäntarischi Gschäftsfiereri (Februar bis Oktober 2002) un gsundhaits- un räntebolitischi Sprächeri vu dr Bundesdagsfraktion vu ihre Bartei gsii. Vu Oktober 2002 bis Septämber 2005 isch d Göring-Eckardt zämme mit dr Krista Sager Vorsitzeri vu dr Bundesdagsfraktion vu Bindnis 90/Di Griene gsii. Bi dr Bundesdagswahl 2005 isch d Göring-Eckardt Diräktkandidati vu Bindnis 90/Di Griene im Wahlchrais Erfurt – Weimar – Weimarer Land II gsii; si isch dert ohni Mandat blibe.

Am 18. Oktober 2005 isch d Göring-Eckardt mit 479 Stimme bi 69 Nai-Stimmen un 39 Enthaltige zur Vizebresidänti vum Dytsche Bundesdag gwehlt wore. Syt em Spotjohr 2005 isch si au kulturbolitischi Sprächeri vu ihr Fraktion. Anne 2009 het si d Göring-Eckardt um s Diräktmandat im Wahlchrais Gotha – Ilm-Chrais beworbe, wu si nit het chenne gwinne. Am 27. Oktober 2009 isch si am erschte Dag vu dr Versammlig vum neie Barlemänt mit 473 Jo-, 9 Nai-, 5 uugiltige Stimmen un 61 Enthaltigen as Bundestagsvizebresidänti widergwehlt wore. Bi dr Urwahl vu dr griene Spitzekandidate fir d Bundesdagswahl 2013 am 11. Novämber 2012 isch d Göring-Eckardt mit 47,3 % vor ihre boode Mitbewärberne Claudia Roth un Renate Künast gläge un het, zämme mit em Jürgen Trittin, wu di maischte Stimme gwunne gha het, d Funktion as grien Spitzeduo ibernuu.

No dr Bundesdagswahl 2013 isch d Göring-Eckardt näb em Anton Hofreiter zur Co-Vorsitzeri vu dr griene Bundesdagsfraktion gwehlt wore. Si het 41 Stimme vu dr 61 griene Bundesdagsabgordnete iberchuu, ihri Gegekandidati, d Fryburger Abgordneti Kerstin Andreae isch uf 20 Stimme chuu.

D Göring-Eckardt engaschiert sich in dr Evangelische Chilche z Dytschland. Im Lauf vu dr Johr het si im chilchligen Umfäld e Raie vu Ämter un Funktionen ibernuu. Zem Byschpel isch si anne 2007 fir e Amtszyt vu sechs Johr zum Mitglid vum Bresidiumsvorstand vum Dytschen Evangelische Chilchedag gwehlt wore. Syt 2007 hockt d Göring-Eckardt fir di International Martin Luther Stiftig im Kuratoriumsvorstand. 

D Göring-Eckardt isch Mitglid in dr 11. Synode vu dr Evangelische Chilche z Dytschland (EKD). Si isch am 2. Mai 2009 zue däre ihre Präses (Vorsitzeri) gwehlt wore, doderby het si si gege dr ehmolig bayrisch Minischterbresidänt Günther Beckstein duregsetzt. Si isch in däm Amt d noofolger vu dr Nordhäuser Oberburgermaischteri Barbara Rinke. Anne 2009 isch d Göring-Eckardt au zur Bresidänti vum 33. Dytschen Evangelische Chilchedag 2011 z Dresden gwelt wore.

No dr gwunnene Urwahl as Spitzekandidati vu dr Griene im Novämber 2012 het si bekannt gee, ass si ihri Ämter in dr EKD bis zum Änd vum Bundesdagswahlkampf 2013 rueje losst. No dr Bundesdagswahl het si am 26. September 2013 mit sofortiger Wirkig ihre Amt as Präses vu dr EKD-Synode niderglait. As Grund het si aagee, si wett sich jetz ganz dr chimftige Entwicklig bi dr Griene widme. In dr Synode wett si aber wyter mitwirke.


D Göring-Eckardt isch evangelisch. Syt 1988 isch si mit em Bfaarer Michael Göring ghyrote, si hän zämme zwee Sihn. D Katrin Göring-Eckardt isch aini vu dr erschte Fraue in dr DDR gsii, wu ne Doppername ghaa het. Si het dr Name aagnuu, wel si nit dr glych Name het welle drage wie dr Hermann Göring. D Familie läbt z Ingersleben. Dr Michael Göring isch im April 2013 unter Inanspruchnahm vu Altersdailzyt us em Dienscht uusgschide. Är het us erschter Eh drei Chinder.






</doc>
<doc id="45634" url="https://als.wikipedia.org/wiki?curid=45634" title="Zeittafel zur Auslösung des Ersten Weltkriegs">
Zeittafel zur Auslösung des Ersten Weltkriegs

Die Ziittafele zur Uuslösig vom Erschte Wältchrieg zeigt chronologisch die wichtigschte Ereignis und Handlige, wo das damals schwerwiegendschte Ereignis von der Chriegsgschicht von der Menschheit verursacht händ.


A. Gasser: "Preussischer Militärgeist und Kriegentfesselung 1914", 1985


</doc>
<doc id="45641" url="https://als.wikipedia.org/wiki?curid=45641" title="Shangdu (Yuan-Dynastie)">
Shangdu (Yuan-Dynastie)

Shangdu (chinesisch: 上都, "Shàngdū") isch wäärend dr mongolische Yuan-Dünastii d Summer-Residänzstadt vom Kublai Khan gsi, wo Kaiser vo China gsi isch, und vo sine Noochfolger. Si isch 1256 baut worde. Was mä im Weste über Shangdu wäiss, goot uf en aagääblige Bsuech vom Marco Polo im Joor 1275 zrugg. 

1369 häi Ming-Drubbe Shangdu erooberet und denn ganz zerstöört. Dr letscht mongolisch Kaiser vo China, dr Togan Temur, het grad no us dr Stadt chönne flüchte.

D Ruine vo Shangdu si sit em Juni 2012 Wältkulturerb. Si ligge hüte am Ufer vom Luan He, wo doo im ene Booge dur die Inneri Mongolei fliesst und „Shandian He“ (闪电河) häisst. Dr Ort ghöört zum Verwaltigsgebiet vo dr Groossgmäind Shangdu im Zhenglan-Banner vom Aimag Xilin Gol vo dr Innere Mongolei im Norde vo dr Volksrepublik China.

Im Weste isch d Stadt au under em Naame Xanadu bekannt, wo uf s Gedichtfragmänt "Kubla Khan" vom Samuel Taylor Coleridge vo 1816 zrugggoot. Die ersti Stroofe isch:

Uf Dütsch übersetzt:

Xanadu wird vilmol as Metafere für Brunk und Riichdum brucht.


</doc>
<doc id="45642" url="https://als.wikipedia.org/wiki?curid=45642" title="Xanadu">
Xanadu

Xanadu stoot für:



</doc>
<doc id="45643" url="https://als.wikipedia.org/wiki?curid=45643" title="Jürgen Trittin">
Jürgen Trittin

Dr Jürgen Trittin (* 25. Juli 1954 z Bremen-Vegesack) isch e dytsche Bolitiker (Bindnis 90/Di Griene).

Vu 1990 bis 1994 isch er nidersächsische Minischter fir Bundes- un Europaaaglägehaite, vu 1998 bis 2005 Bundesminischter fir Umwält, Naturschutz un Reaktorsicherhait un vu 2005 bis 2009 stellverdrättende Vorsitzer vu dr Bundesdagsfraktion vu dr Griene gsii. Är isch ab 2009 Fraktionsvorsitzer vu dr Bundesdagsfraktion Bindnis 90/Di Griene un ain vu dr baide Spitzekandidate fir sy Bartei bi dr Bundesdagswahl 2013 gsii. No dr Wahl isch er vu sym Amt as Fraktionsvorsitzer zruckdrätte.

Dr Jürgen Trittin isch zämme mit zwai jingere Gschwistrig in ere burgerlige Familie ufgwachse; sy Großvater isch Bankdiräkter z Delmenhorst gsii. Sy Mueter isch d Helene Trittin, sy Vater Klaus Trittin (1923–1998) isch Gschäftsfierer un Prokurischt in dr "Bremer Tauwerk-Fabrik F. Tecklenborg und Co." z Bremen-Vegesack gsii.

Im Zweete Wältchrieg het dr Klaus Trittin ab 1941 as Freiwillige in Frontyysätz in d Waffe-SS dient, zletscht as Zwanzigjehrigen im Rang vun eme SS-Obersturmfierer. Bis 1950 isch dr Klaus Trittin in sowjetischer Chriegsgfangeschaft gsii. Di aige Vergangehait het e nimi los gloo. Är het, andersch wie andri Manne vu syre Generation uffig iber sy Vergangehait gschwätzt, au gegeniber syne Chinder. In eme Interview het dr Jürgen Trittin vun eme Bsuech im KZ Bergen-Belsen brichtet, wun er as 15-jehrige zämme mit sym Brueder vum Vater mitgnuu woren isch. Doderby heeb dr Klaus Trittin sy Sihn mit dr Wort gmahnt: „Luegen ich des aa, des hän mir verbroche. So ebis derfe Ihr nie me zueloo“.

Dr Jürgen Trittin het anne 1973 s Abitur am Gerhard-Rohlfs-Gymnasium z Bremen-Vegesack absolviert un het im April 1974 mit dr Ablaischtig vu sechs vu fufzeh Monet vu sym Grundwehrdienscht bi dr Bundeswehr z Bremen aagfange, wel sy Chriegsdienschtverwaigerig (KDV) zerscht nit anerkännt woren isch, wel si bolitisch un nit mit em Gwisse begrindet sei. Erscht iber dr Chlagewäg bim Verwaltigsgricht het er ab Jänner 1975 Zivildienscht in eme Haim fir schwär erziehbari Buebe bi Bremen chenne ablaischte. Derno het er ab 1975 Sozialwissenschafte an dr Georg-August-Universität Göttingen studiert un het anne 1981 as Diplom-Sozialwirt abgschlosse. Är het derno as wisseschaftlige Mitarbaiter an dr Universitet Göttingen un as freie Schurnalischt fir di lokal "Göttinger Stadtzeitung" (goest) gschafft.

Dr Trittin isch mit dr Angelika Büter ghyrote, wu im Europareferat vum Bundesdag schafft. Är het e Dochter, wun er mit Mitti zwanzg adoptiert gha het un e Änkeldochter. Är läbt z Berlin-Pankow. Dr Trittin het anne 2010 e Härzinfarkt iberchuu, wu kaini gsundehaitligi Schäde hinterloo het, wu blibe sin.

Mit fufzee het er bi Stroßekrawall z Bremen mitgmacht. In dr Zyt vu sym Studium (1977) isch dr Trittin fir di "Sozialistische Bündnisliste" (SBL), eme Zämmeschluss us em maoistische Kommunistische Bund (KB), Mitglider vu dr trotzkistische Gruppe Internationali Marxischte (GIM) un andere linksradikale Studänte, Mitglid im Fachschaftsrot Sozialwisseschafte gsii. Die het mit dr Sponti-Gruppe "Bewegung undogmatischer Frühling" (BUF) koaliert un het dr Allgmain Studäntenuusschuss (AStA) vu dr Universitet Göttingen gstellt. Dr AStA het d Studäntezytig "Göttinger Nachrichten" uusegee, wu vorhär (1977) dr Mescalero-Ufruef publiziert gha het, e Sympathyerklerig fir dr Mord am domolige Generalbundesaawalt Siegfried Buback. Di "Sueddeutsche Zeitung" (SZ), d "tz" un d "Abendzeitung" hänn anne 2001 klargstellt, dr Trittin sei nie Mitglid vu dr Redaktion gsii. Au dr domolig AStA-Vorsitzer Jürgen Ahrens het e Bedailigung vum Trittin, wie s d "Bildzytig" behauptet gha het bstritte. Dr Trittin het in dr 1970er Johr dr Ufruef verdaidigt, was er speter e „schwäre Fähler“ gnännt het. Anne 1978 het er zum erschte Mol uf dr "Liste demokratischer Kampf" (LDK) vum Kommunistische Bund fir dr AStA kandidiert. Vu 1979 bis 1980 isch dr Trittin derno in ere Funktion im AStA gsi, zueständig fir s Ussereferat. In dr glyche Zyt isch er vu 1979 bis 1980 Bresidänt vum Studäntebarlemänt (StuPa) gsi. Dert het er au dr Sozialdemokrat Thomas Oppermann chänneglehrt. In däre Funktion het er Demonschtrationen u. a. gege Rekruteglebnis vu dr Bundeswehr organisiert un isch as Huusbsetzer z Göttingen aktiv gsi. Dr Trittin het sich as bekännende Kommunischt im braiten Umfäld vu dr Göttinger K-Gruppe bewegt un isch e aktiv Mitglid (bis 1980) vum Kommunistischen Bund gsi, wu vum Verfassigsschutz beobacht woren isch. No Uussage vu ehmolige Kommilitone isch er aber nie wie z. B. dr Joschka Fischer militant oder gwalttetig aktiv wore. Dr Trittin het speter sy links-maoistische Aktivismus „illegal“ gnännt.

Dr Trittin het derno aafangs 1980er Johr dr Gruppe Z aaghert, ere Abspaltig vum Kommunistische Bund, wu in di neig rindete Griene yydrätte sin. Syter anne 1980 isch er en offiziäll Barteimitglid bi dr Griene gsi. Anne 1981 isch er wisseschaftlige Assischtänt vu dr Stadtrotsfraktion vu dr linken "Alternativen-Grünen-Initiativen-Liste" (AGIL) z Göttingen wore. Vu 1982 bis 1984 isch dr Trittin Gschäftsfierer vu dr AGIL-Stadtrotsfraktion gsi. Im Johr 1984 isch er vum Chraisverband vu dr Griene z Göttingen as Kandidat fir dr Nidersächsisch Landdag uf d Landeslischt in ere Kampfabstimmig gege d Sonja Schreiner gwehlt.

Vu 1984 bis 1985 isch dr Trittin Brässesprächer vu dr Griene Landdagsfraktion Nidersachse gsi, derno isch er anne 1985 dur s dodmol bi dr Griene braktiziert Rotationsprinzip in dr Nidersächsisch Landdag noogruckt un isch no im nämlige Johr zum Fraktionsvorsitzer gwehlt wore. Des Amt het er bis 1986 un wider vu 1988 bis 1990 ghaa.

Vu 1990 bis 1994 isch er im Kabinett vum Gerhard Schröder Minischter fir Bundes- un Europaaaglägehaite vum Land Nidersachse gsii. Wel bi dr Griene dertemol s Prinzipo vu dr Drännig vu Amt un Mandat gherrscht ghaa het, isch er derno us em Landdag uusgschide. Noch em Änd vu dr rot-griene Koalition isch er 1994 in dr Landdag zruckgchehrt un isch stellverdrättende Fraktionsvorsitzer wore.

Im Dezämber 1994 sin dr Trittin un d Krista Sager as Sprächer vum Bundesvorstand vu Bindnis 90/Di Griene gwehlt wore. Dr Trittin het ohni Gegekandidat 499 vu 584 giltige Stimme iberchuu. Sy Landdagsmandat het er wäge däm wider niderglait.

Ab 1996 het er zämme mit dr Gunda Röstel s Fierigsduo am Parteispitz bildet. Mit em Yyzug as Abgordnete in dr Bundesdag het er des Amt anne 1998 ufgee.

No dr Bundesdagswahl 1998 het di erscht rot-grien Bundesregierig unter em Bundeschanzler Gerhard Schröder di bishärig schwarz-geel Koalition unter em Helmut Kohl abglest. Bindnis 90/Di Griene hän drei Ressort im Kabinett Schröder I bsetzt. Dr Joschka Fischer het s Usse-, d Andrea Fischer s Gsundhaits- un dr Trittin s Umwältminischterium ibernuu. Am 27. Oktober 1998 isch dr Trittin as Bundesminischter fir Umwält, Naturschutz un Reaktorsicherhait veraidigt wore.

In dr erschte Legislaturperiod vu dr rot-griene Regierig isch dr Trittin s bevorzugt Aagriffsziil vu dr Opposition un dr Wirtschaft gsii. Konfliktthemene sin vor allem dr vum Trittin uusghandlet Atomuusstiig un d Ekostyyr gsii. Doderby isch er e baar Mol in Ussenadernsetzige mit em Bundeschanzler grote, do isch derno au e baar Mol iber sy Ruckdrtt spekulíert wore. Zem Byschpel het dr Gerhard Schröder dr Trittin noch ere Interväntion vu dr dytsche Autohärsteller unter Hiiwys uf sy Richtliniekompetänz aagwise, d Altautorichtlinie vu dr EU im Minischterrot abzlähne. Die het vorgsääne, ass Härsteller Altfahrzyyg hätte mieße zrucknee. Dr Trittin het im Minischterrot e Kompromiss duregsetzt, wu au vum Europäische Barlemänt verabschidet woren isch. Di dytsch Umsetzig vu dr Richtlinie isch am 1. Juli 2002 dur d Altfahrzyygverornig chuu. Wahrschyns hätt dr Gerhard Schröder sy Umwältminischter sunscht us em Kabinett entloo. Im Jänner 2000 het dr Trittin uf Druck vu dr Energywirtschaft un vum Bundeschanzler au dr Stopp vu dr Atommilltransport zur Widerufschaffig mieße zruckzie.

E Laitgedanke vu dr rot-griene Bolitik wísch d Energywänd gsii. Am 1. April 2000 isch s Erneierbar-Energie-Gsetz in Chraft drätte, wu as „Härzstuck vu dr rot-grine Energy- un Klimabolitik“ gulte het. S Gsetz isch e wichtige Schritt gsii in dr Ferderig vu dr erneierbare Energie z Dytschland. Am 14. Juni 2000 isch dr Atomkonsäns dur e Verdrag zwische dr Bundesrepublik mit dr Bedrybergsellschafte yyglaitet, wu dr Atomuusstiig innerhalb vu 32 Johr vorgsääne gha het. Dr Verdrag isch anne 2002 dur d Novellierig vum Atomgsetz rächtlig abgsicheret wore. Am 14. Novämber 2003 isch as erschts d AKW Stade vum Netz gange. Dr Atomuusstiig isch e zäntral Ziil syt dr Grindig vu dr Griene Bartei gsi. Wäge däm het dr Atomuusstiig u faire Syte as wichtigschte Erfolg vu dr rot-griene Bolitik gulte, uf dr andre Syte isch aber grad dää vu dr Barteibasis as vil z langsam kritisiert wore. Em Trittin isch as verantwortlige Bundesminischter d Schuld dodra gee wore. 

Anderi wichtigi Projäkt sin d Klimaschutzprogramm vum 18. Oktober 2000 un e Novälle zum Bundesnaturschutzgsetz anne 2001 gsi. Zuen eme Machtkampf mit dr Induschtry isch dur d Yyfierig vum Dosepfand chuu.

In dr zwoote Legislaturperiod vu dr rot-griene Bundesregierig no dr Bundesdagswahl 2002 het dytli wengier Konflikt gee. Uffigi Spannige het s aber zwisch em Umwältminischterium un em vum Wolfgang Clement gfierte Wirtschaftsminischterium gee. Derwylscht dr Trittin erneierbari Energie unterstitzt gha hetm het dr ehmolig nordrhy-weschtfälisch Minischterbresidänt Clement uf di haimisch Staichohle gsetzt.

Wu d Landwirtschaftsminischteri Renate Künast zur Vorsitzeri vu dr Bundesdagsfraktion Bindnis 90/Di Griene gwehlt woren isch, het dr Trittin ab em 4. Oktober 2005 churzzytig zuesätzli d Gschäft vum Bundesminischter fir Verbruucherschutz, Ernehrig un Landwirtschaft ibernuu. No dr Wahl vu dr Angela Merkel zur Bundeschanzleri isch er am 22. Novämber 2005 ändgiltig us em Amt gschide.

No dr Bundesdagswahl 2005 isch er bi dr Wahl zum Fraktionsvorsitzer em Fritz Kuhn unterläge un isch statt däm stellverdrättende Vorsitzer un bolitische Koordinator vum Fraktionsarbetschrais IV „Ussebolitik, uuswärtigi Kulturbolitik, Mänscherächt, Entwickligsbolitik, Verdaidigung, Europa“. As Diräktkandidat im Wahlchrais Göttingen het er bi dr Bundesdagswahl 2005 7,8 % vu dr Erschtstimme iberchuu.

Im Novämber 2008 het d Bundesdelegierteversammlig vu dr Griene d Renate Künast un dr Trittin zue ihre Spitzekandidate fir d Bundesdagswahl 2009 gwehlt. Är het, zämme mit dr Brigitte Pothmer, wider di nidersächsisch Landeslischt aagfiert un isch au wider Diräktkandidat im Wahlchrais Göttingen gsii, wun er 13,0 % vu dr Erschtstimmen iberchuu het. No dr Wahl isch er am 6. Oktober 2009 zämme mit dr Renate Künast Vorsitzer vu dr Bundesdagsfraktion Bindnis 90/Di Griene wore. Dr Trittin isch Mitglid im Uusschuss fir Aaglägehaite vu dr Europäische Union, im Unteruusschuss Verainti Nationen un stellverdrättend Mitglid im Uuswärtigen Uusschuss. Är ghert derzue syter anne 2000 em Barteirot vu dr Grienen aa.

Im Oktober 2012 hän d Mitglider vu syre Bartei ihn un d Katrin Göring-Eckardt in ere Urwahl zue dr Spitzekandidate fir d Bundestagswahl 2013 bstimmt. Noch dr Bundesdagswahl het er wäg em schlächte Ergebnis verchindet, ass er nimi as Fraktionsvorsitzer kandidiere wett.

Dr Trittin isch alliwyl iber d Landeslischt Nidersachsen in dr Dytsch Bundesdag yyzoge.





</doc>
<doc id="45644" url="https://als.wikipedia.org/wiki?curid=45644" title="Kublai Khan">
Kublai Khan

Kublai Khan, au "Qubilai Khan", "Kubilai Khan" oder Setsen Khan, (* 23. Septämber 1215; † 18. Februar 1294 z Peking) isch en Änkel vom Dschingis Khan gsi. Vo 1260 bis 1294 isch er e bedütende mongolische Herrscher gsi und gliichzitig dr Kaiser vo China und Gründer vo dr Yuan-Dünastii. Dr Kublai isch dr Soon vom Tolui gsi, em vierte Soon vom Dschingis Khan, und e Brueder vom Möngke Khan.
Dr Kublai Khan isch nid wie s bi de Mongole gääb gsi isch, vo de Brinze zum Groosskhan gweelt worde, sondern het sich sälber dr Ditel gee. Er het dorum immer wider mit Rebellione vo de mongolische Aadlige z due ghaa. 

Dr Kublai Khan het vo 1267 bis 1276/79 dr Staat vo dr Südlige Song-Dünastii in Südchina erooberet und het so China noch ere Dülig vo mee as 300 Joor wider veräint. 1271 het er d "Yuan-Dünastii" lo usrüefe, und het as deren iire erst Kaiser under em chinesische Naame Shizu (元世祖) gherrscht.

1274 und 1281 häi d Mongole zwäimol brobiert, Japan z eroobere, si aber ooni Erfolg bliibe.

Wo dr Kublai gstorbe isch, isch sis Mongoleriich in dr Usdeenig dr grössti Staat in dr Wältgschicht gsi und fast dr ganz öirasischi Kontinänt het drzueghöört. Dank ere effektive zivile Verwaltig, wo mä spööter mit em Begriff Pax Mongolica zämmegfasst het, isch s dr Bevölkerig relativ guet gange.


 


</doc>
<doc id="45646" url="https://als.wikipedia.org/wiki?curid=45646" title="Chinesische Mauer">
Chinesische Mauer

Die Chinesischi Muure (; au ), au „Groissi Muure“, isch e historischi Gränzbefestigung, wo s chinesische Kaiserriich vor nomadische Ritervölker us em Norde hätt sölle schütze. Im 7. Joorhundert v. d. Z. het mä aagfange mit baue. D Muure isch mee as 21'196,18 Kilometer lang und umfasst 43'721 Äinzelobjekt und Standort.

D Muure het d Form, wie mä sä hüte kennt, in dr Zit vo der Ming-Dünastii überchoo. 1493 het dr Kaiser Hongzhi dr Bau vo dr Ming-Muure befoole, wo s Land vor de Mongole hätt sötte schütze und au dr Handel besser hätt chönne überwacht wärde. In de Nüün Garnisone vo de Ming si öbbe 300'000 Soldate stazioniert gsi.




</doc>
<doc id="45647" url="https://als.wikipedia.org/wiki?curid=45647" title="Greenfield Festival">
Greenfield Festival

S Greenfield Festival isch es drüütägigs Musikfeschtival, wo anne 2005 zum erschte Mal stattgfunde hät. Uusträgigsort isch dr Flugplatz Inderlache im Bärner Oberland i de Schwiiz. All Jahr trätte rund 40 Band uf em Greenfield Feschtival uf.

Wel de Veraastalter e Dütsche isch, hän im Jahr 2005 Schwiizer Feschtivalveraastalter zum Boykott vom Feschtival ufgruefe. Si häi gmäint, d Schwiiz heb gnue Feschtival und uusländischi Veraastalter seie nöd gwünscht. Mit eme Budget vo rund 5,5 Millione Franken isch s Greenfield s tüürscht Feschtival uf Schwiizer Bode.

Anderi Feschtival vom Veraastalter FKP Scorpio wie „Southside“ und s „Hurricane Feschtival“ si Partnerfeschtival. D Band, wo dört beucht si, trätte vilmal au z Inderlachen uf.



</doc>
<doc id="45649" url="https://als.wikipedia.org/wiki?curid=45649" title="Maya">
Maya

D Maya si aus Vouk um 3000 v.Chr. entstandä. Die erschtä bschtändigä Sidligä si im Ruum vo Belize gsi. Vo dört us si einigi vo inä nach Nordä, i Südä vo Mexiko und spöter het säch ires Herrschaftsgebiät zwüschä Mexiko, Guatemala, Honduras und Belize erschtreckt.

Zu de früähä Zenträ g`hört de Tikal in Guatemala. Es spöters Zentrum isch z. B. Chichen Itza uf de Halbinsle Yucatán. Spöteri Städt hei aber architektonischi Iflüss vo de Toltekä zeigt. Maya-Städt hei meischtens Stufäpiramidä ghä. Chichen Itza isch hüt eis vo de Wäutwunder. S imposantischtä Gebäud isch de Kukulcan.

D Maya hei zu irära Zit bereits ä Schrift mit über 800 Zeichä könnt und natürlich äu de berüemti Maya-Kaländer.

D Städt vo de Maya hei im 9. Johrhundert viu Bevöukerig verlorä. De Grund isch aber immerno unklar.

Im Johr 1511 hei einigi schiffbrüchigi Spanier un ihri Nachkommä wöuä d Maya unterwärfa. 33 Johr spöter hei desi g`schafft einigi Städt im Mayabiet z bouä. Nach viunä Chriäg mit Spanier u Mexikaner hei säch d Maya um 1900 müsä ergää.



</doc>
<doc id="45650" url="https://als.wikipedia.org/wiki?curid=45650" title="Tibet">
Tibet

Tibet cha verschidnigi Bedütige ha. Zum aine isches es ehemoligs Königriich, zum andere isches es grosses Hochland-Gebiet i Zentral-Asie, wo au as "Dach vo de Wält" bezaichnet werd.

1966 isch s Autonom Gebiet Tibet als e administrativi Ainhait i de Volksrepublik China gschaffe worde. D Hauptstadt isch Lhasa.

Es git sit 1959 z Indie e tibetischi Exilregierig. Si bestoot sit as de 14. Dalai Lama, de Tenzin Gyatso noch Indie gflohe isch.

Näbet de Tibeter, läbed no anderi Ethnie im Gebiet vom hütige Tibet.

Als Religion isch de tibetisch Buddhismus am maischte verbraited.



</doc>
<doc id="45656" url="https://als.wikipedia.org/wiki?curid=45656" title="Renate Künast">
Renate Künast

D Renate Elly Künast (* 15. Dezämber 1955 z Recklinghausen) isch e dytschi Bolitikeri (Bindnis 90/Di Griene). Si isch vu 2001 bis 2005 Bundesminischteri fir Verbruucherschutz, Ernehrig un Landwirtschaft un vu 2005 bis 2013 Vorsitzeri vu dr Bundesdagsfraktion Bindnis 90/Di Griene gsii. 

D Renate Künast isch in ere Recklinghauser Arbaiterfamilie as zwaits vu vier Chinder ufgwachse un hätt noch em Wille vu ihrem Vater uf Hauptschuel solle un megli bal e Familie grinde. Si het aber zmindescht chenne duresetze, dass si uf d Realschuel het chenne. No dr Mittlere Raife isch si uf d Fachoberschuel ange un het anne 1973 s Fachabitur gmacht. Vum Wintersemeschter 1973 bis zum Summersemeschter 1976 het si Sozialarbet an dr Fachhochschuel Düsseldorf studiert. Noch em Anerkännigsjohr 1976/1977 het si zwische 1977 un 1979 as Sozialarbaiteri in dr Juschtizvollzugsaastalt Berlin-Tegel z Wescht-Berlin gschafft. Anne 1977 het si mit eme Jurastudium an dr Freie Universitet Berlin aagfange, wu si no acht Semeschter 1982 mit em erschte juristische Staatsexame abgschlosse het. Ihre Referendariat het si in dr Chanzlei vu ihrem Barteifrynd Wolfgang Wieland absolviert. S zwait juristischeStaatsexamen het si anne 1985 abglait un isch in d Chanzlei vum Wielands yydrätte. As Rächtsaawälti het si sich uf Biet Uusländerrächt, Strofrächt un Burgerrächt spezialisierte un si fir d Belang vu sozial Benochdailigte yygsetzt. Mit em Wieland het si wichtigi Statione vu ihrem bolitische Wäg durlaufe. Si hän zem Byschpel zämme johrelang d Fraktion vu dr Alternative Lischt fir Demokraty un Umwältschutz im Berlinger Abgordnete Huus aagfiert.

Anne 1979 isch d Renate Künast in d Berliner Alternativ Lischt (AL) yydrätte, wu sich speter dr Bundesorganisation vu dr Grienen aagschlosse un as dezidiert linke Landesverband gulte het. D Künast het sich in dr Anti-Atomchraft-Bewegig engaschiert un het zytwys un dr sognännte „Republik Freies Wendland“ in dr Nechi vu Gorleben gläbt. Syt däre Zyt isch si johrelang, au no as Abgordneti, unter dr Beobachtig vum Verfassigsschutz gstande.

Anne 1985 isch d Künast in s Abgordnetehuus vu Berölin gwehlt wore, wu si wäg em Rotationsprinzip anne 1987 wider drus uusgschiden isch. Im Johr 1989 isch si wider Abgordneti wore un isch – d Rotation isch in dr AL in dr Zwischezyt abgschafft wore – bis 2000 blibe.

Noch em Wahlsiig bi dr Wahl zum Abgordnetehuus am 29. Jänner 1989 het e rot-grieni Koalition zwische dr Berliner Sozialdemokraten un dr AL di bishärig CDU/FDP-Regierig unter em Eberhard Diepgen abglest. Regierede Burgermaischter isch dr Walter Momper wore. D Renate Künast het zue dr Verhandligsdelegation ghert, wu dr Koalitionsverdrag uusghandlet gha het. Wu im Merz 1990 d Fraktionsvorsitzeri vu dr AL, d Heidi Bischoff-Pflanz, us Entdyschig iber di allmeenige Misserfolg innerhalb vum Regierigsbindnis zruckdrätten isch, isch d Renate Künast zue ihre Noofolgeri gwehlt wore. Ihri äng Zämmearbet mit em SPD-Fraktionsschef Ditmar Staffelt het d Koalition am Läbe ghalte. No dr Ruumig vu dr bsetzte Hyyser in dr Mainzer Stroß am 14. Novämber 1990 bi ai vu dr massivschte Bolizeiyysätz z Berlin in dr Noochriegszyt sin di griene Senatorne Anne Klein, Michaele Schreyer un Sybille Volkholz zruckdrätte un d Künast het am 16. Novämber verchindet, s rot-grien Regierigsbindnis sei am Änd. Derwylscht si ellai doderdur, ass si eme dezidiert linke Landesverband aaghert het, urspringlig as Barteilinki yygschetzt woren isch, het si ender e barteifligelunabhängige Kurs praktiziert un isch allmee vu dr Realo wie em Joschka Fischer gschetzt wore.

In dr Opposition isch d Künast bis 1993 Fraktionsvorsitzeri blibe. Derno het si sich im Abgordnetehuus wider uf d Rächtsbolitik konzäntriert. 1991 bis 1994 het si d Enquête-Kommission Verfassigsreform vum Abgordnetehuus glaitet. Vu 1993 bis 1998 isch si rächtsbolitischi Sprächeri vu ihre Fraktion gsii.

Vu 1998 bis 2000 isch si wider Fraktionsvorsitzeri gsii. Bi dr Berlinwahl 1999 isch d Künast zem erschte Mol as Spitzekandidati vu ihre Bartei aadrätte. Bindnis 90/Di Griene hän 3,3 Brozäntpinkt verlore un sin uf e Stimmenaadail vu 9,9 Brozänt vu dr Stimme chuu. Wel e Rot-Grieni Meehait nit zstand chuu isch, isch d Künast Fraktionsvorsitzeri blibe.

Noch em Wahlsiig vu Rot-Grien bi dr Bundesdagswahl 1998 het d Künast as rächtsbolitischi Sprächeri vu ireh Bartei au die Koalitionsverhandlige mitbregt un isch zytwys as Kandidati fir s Juschtizressort ghandlet wore. Anne 1999 isch si as megligi EU-Kommissari im Gspräch gsii.

No Turbulänzen in dr Bartei un in dr Koalition hän allmee Stimme d Ablesig vum glicklose Duo Antje Radcke un Gunda Röstel gforderet. Dr „hääling Vorsitzer“ Joschka Fischer het jetz aktiv d Ablesig vuum bishärige Fierigsduo dribe un het si uffe fir d Künast as Noofolgeri uusgsproche. Grad die Firsproch het aber d Barteilinki um dr Christian Ströbele un dr Jürgen Trittin gege sii in Stellig brocht. Drotz ass mit em Fritz Kuhn scho ne Kandidat vum rächte Barteifligel fir ain vu dr beede Sprächerboschte gsetzt gsii isch un no dr barteiintärnen Arithmetik dr ander mit ere Frau vum linke Fligel hätt sorte bsetzt wäre, isch d Renate Künast im Juni 2000 ainewäg gwehlt wore, wel s kai glychwärtigi Alternativ zuen ere gee het. Wäg em Prinzip vu dr Drännig vu Amt un Mandat het d Künast ihre Abgordnetemandat un dr Fraktionsvorsitz z Berlin aderno mießen ufgee.

Vum 12. Jänner 2001 bis zum 4. Oktober 2005 het d Künast s Bundesminischterium fir Verbruucherschutz, Ernehrig un Landwirtschaft in dr vum Bundeschanzler Gerhard Schröder gfierte erschte rot-griene Bundesregierig ibernuu. Uf ihri Aaregig isch s friejer Landwirtschaftsminischterium um dr Ufgabeberych Verbruucherschutz uusgwytet wore un in „Bundesministerium für Verbraucherschutz, Ernährung und Landwirtschaft“ umgnännt wore. Aalass fir ihri Beruefig sin d Ruckdritt vu ihrem Vorgänger Karl-Heinz Funke (SPD) un dr Gsundhaitsminischteri Andrea Fischer (Bindnis 90/Di Griene) wäg eme BSE-Skandal. As Minischteri het d Künast d „Agrarwänd“ duregsetzt, e Reformpaket, wu ne Sterkig vum Verbruucherschutz, d Ferderig vu dr ekologische Landwirtschaft un e Uuswytig vum Dierschutz zum Ziil gha het. No voreb d Regierig Merkel in s Amt chuu isch, isch d Künast am 27. Septämber 2005 (nyyn Däg no dr Bundesdagswahl 2005) as Bundesminischteri zruchdrätte, wel si zue dr neie Fraktionsvorsitzeri gwehlt woren isch. Fir di räschtlige Wuche het ihre Barteikolleg Jürgen Trittin ihri Amtsgschäft wytergfiert.

Syt dr Bundesdagswahl 2002 isch d Renate Künast Mitglid vum Dytsche Bundesdag. D Künast isch syterhär alliwyl iber d Landeslischt Berlin in dr Bundesdag yyzoge. Im Bundesdag isch d Künast ais vu 12 Mitglider vum Wahluusschuss, wu d Helfti vu dr Richter vum Bundesverfassigsgricht bstimmt.

No dr Bundesdagswahl 2005 isch d Künast am 18. Oktober 2005 zämme mit em Fritz Kuhn Vorsitzeri vu dr griene Bundesdagsfraktion wore. In ihrem Wahlchrais Berlin Tempelhof-Schöneberg het si anne 2009 26,3 % vu dr Erschtstimme iberchuu.

Im Oktober 2010 hän di Berliner Griene d SPD in e Dail Umfrogen iberholt un sin as sterkschti Bartei bi dr Wahl zum Abgordnetehuus 2011 prognoschtiziert wore. Am 5. Novämber 2010 het d Künast uf ere informälle Mitgliderversammlig vu dr Berliner Griene verchindet, ass si fir s Amt vum Regierede Burgermaischter wett kandidiere, am 7. Novämber het dr Landesbarteidag si offiziäll as Kandidati fir s Regierigsamt ufgstellt. D Künast het au glychzytig klargstellt, ass si numen as Regieredi Burgermaischteri z Verfiegig stiend, nit aber fir niderrangigi Funktionen in dr Berliner Landesbolitik. Bi dr Wahl am 18. Septämber 2011 hän di Griene 17,6 Brozänt vu dr Stimmen iberchuu. Si sin mit däm Ergebnis hinter dr SPD (28,3 %) un dr CDU (23,3 %) uf em dritte Blatz blibe; dr Klaus Wowereit isch Regierigsschef blibe.

Im Augschte 2012 het si d Kandidatur fir s Griene-Spitzeduo zur Bundesdagswahl 2013 aagchindet. In dr Urabstimmig vu dr Griene-Basis isch si em Jürgen Trittin un dr Katrin Göring-Eckardt unterläge, wu di Griene in d Bundesdagswahl fiere solle. Am 16. Februar 2013 isch si vu dr Landesmitgliderversammlig (LMV) zur Spitzekandidati vu dr Berliner Griene gwehlt wore.

No dr Bundesdagswahl 2013 het si verchindet, ass si nimi fir dr Fraktionsvorsitz wett kandidiere.


D Künast drännt ihre Privatläbe zimli vu ihre Roll in dr Effetligkait. Noch ere Beziehig mit em SPD-Bolitiker Ditmar Staffelt isch si syter anne 2000 mit em Jurischt Rüdiger Portius liiert. Syt em 22. Februar 2011 sin si ghyrote. S Baar läbt z Berlin-Charlottenburg.





</doc>
<doc id="45660" url="https://als.wikipedia.org/wiki?curid=45660" title="Kleines Stuck-Museum">
Kleines Stuck-Museum

S Klai Stuck-Museum isch en ehreamtlig gfiert Museum fir Stuckarwete z Friburg im Brisgau, wu am 1. Auguscht 1979 dur de Stuckateurmaischter un Reschtaurator Hans Rich grindet wore isch. No de Badische Zittig isch s s ainzig Stuckmuseum z Ditschland. 

De Museumsbstand umfasst e brait Spektrum an Original-Stuckarwete, Abgiss vu Originaldailer un Noobildige, dezue au nei gmachti Stuckarwete no historische Unterlage. In de Sammlig het Gsims- un Dekorelementer, Konsole, Rosette un Supraporte, zahlriche Stuckkepf, Wappe un Relief, dezue Stucksiile un Pilaschter, Baluschter un anderi selteni Stuckelementer. 
Vil vun de uusgstellte Werk sin vum Friburger Unternehme Brenzinger & Cie. gschaffe wore, wu au ne Muschterbuech vun em kaa aagluegt were. Witeri Exponat sin zem Bischpil Noobildige vun Fassadeschmuck am Historische Kaufhuus oder em Wentzingerhuus, wu de Bsuecher dert nur us de Ferni kaa bschaue. S Museum isch vilmol au uf Messe verdrette, wie zum Bischpil uf de Bademess 2009 und 2010.



</doc>
<doc id="45663" url="https://als.wikipedia.org/wiki?curid=45663" title="Khanbaliq">
Khanbaliq

Khanbaliq oder Daidu (au Ta-Tu und Dadu) isch dr Naame, wo s hütige Peking im Middelalter ghaa het. "Dadu" or "Ta-Tu" (大都, pinyin: Dàdū, Wade-Giles: Ta-tu) und bedüted «groossi Hauptstadt» uf Chinesisch, und isch d Hauptstadt vo dr Zaun-Dünastii gsi, wo dr Kublai Khan z China grundet het. D Mongole häi dr Stadt "Daidu" gsäit. Dr ander Naame, "Khanbaliq" (汗八里), in Turksprooche au as "Khanbalikh" gschriibe, bedütet «Groossi Residänz vom Khan». Dr Marco Polo het von ere as "Cambaluc", "Cambuluc", odr "Kanbalu" gschriibe.

Under dr Jin-Dünastii het d Stadt Zhongdu (中都, "Middi-Hauptstadt", pinyin: Zhōngdū) ghäisse. 1215 häi si d Mongole aabebrennt. Im Joor 1264 het dr Kublai Khan entschlosse, d Stadt e chli witer im Nordoste wider ufzbaue und si zur Hauptstadt vo dr chinesische Kaiserdünastii z mache, won er het welle gründe.

Shangdu, wo dr Kublai Khan residiert het bis er uf Daidu züüglet isch, isch d Summerresidänz vo de Yuan-Kaiser worde. 


</doc>
<doc id="45666" url="https://als.wikipedia.org/wiki?curid=45666" title="Chang'an">
Chang'an

Chang'an () isch e Stadt in China, wo im chinesische Alterdum gründet worde isch. Si het sich ursprünglig fümf Kilometer nordwestlig vom hütige Xi’an befunde, isch aber e baar Mol an andere Blätz nöigründet worde. Chang'an isch d Hauptstadt vo dr Westlige Han-Dünastii gsi und au vo de Xin, Sui und Tang-Dünastie. Under dr Ming-Dünastii het mä iire Naame zu Xi'an gänderet.

650 v. d. Z. het d Stadt scho mee as 33'000 Iiwooner gsäit. Dr erst historisch Kaiser vom veräinte China, dr Qin Shihuangdi († 210 v. d. Z.), het si Mausoleum in dr Nööchi vo dr Stadt baut, wo mä 1974 die berüemti Terrakotta-Armee entdeckt het. Xianyang, d Hauptstadt vo de Qin, isch nid witewägg gsi.




</doc>
<doc id="45670" url="https://als.wikipedia.org/wiki?curid=45670" title="Xi'an">
Xi'an

Xi’an (, []), au Si’an oder Hsi-An (früener: Sianfu), isch d Hauptstadt vo dr chinesische Browinz Shaanxi und äini vo de 15 Underbroeinzstedt in China. Xi’an het e Stadtmuure, wo fast vollständig erhalte isch und isch dr Usgangspunkt vo dr Siidestrooss gsi. D Stadt isch dr Sitz vo dr Universidäät vo Nordwestchina. In dr Nööchi vo dr Stadt isch s Mausoleum vom Kaiser Qin Shihuangdi mit sinere Terrakotta-Armee.

Xi’an het e Flechi vo 9983 km² und öbbe 7,82 Mio. Iiwooner (2010), 3'959'273 (1. Januar 2005) von ene woone in dr Innestadt.

Xi’an lit vo 33° 39′ bis 34° 45′ Nord und vo 107° 40′ bis 109° 49′ Ost uf ere Hööchi vo . Si setzt sich us nüün Stadtbezirk und vier Kräis zämme.

Wichdig für d Stadt Xi'an si d Turismusbransche und die bäide Industriigebiet "Xi'an Economic & Technological Development Zone" und "Xi'an Hi-tech Industries Development Zone". Meereri Telekommunikazionsundernääme si dodehäi, Softwareentwiggler, Personaldienstläister, Luftfaartindustrii und en Automobilindustrii.

Xi'an Hi-Tech Industries Development Zone


</doc>
<doc id="45672" url="https://als.wikipedia.org/wiki?curid=45672" title="Tataren">
Tataren

Tatare (Äigebezäichnig: "Tatar" oder "Törk-Tatar", Pl. "Tatarlar" oder "Törk-Tatarları") isch sit dr Antike in türkische Kwelle (Orchon-Rune) und sit em öiropäische Middelalter e Bezäichnig für verschiideni Turkvölker und Bevölkerigsgrubbe. 

So het mä in Öiropa au de Armee vom Dschingis Khan Tatare gsäit. Mänggusch isch no en R "iinegschobe" worde und s Wort isch zu Tartare worde und het eso d Bedütig aagnoo: „die, wo us dr Höll chömme“ (vo griech. Tartaros). Mä het also d Äigebezäichnig vom ene Volk mit eme äänlige Begriff us em Griechische vermischt, wo mä, felschligerwiis, mit dr Etümologii vom Naame vom Volk in Verbindig brocht het.

Hüte wird dr Naame vor allem für e Turkvolk brucht, wo in e Hufe Däil vo Öirasie läbt, bsundrigs in dr russische Republik Tatarstan.

Hüte git s uf dr ganze Wält fast 8 Millione Tatare, wo Tatarisch schwätze.

In Russland häi noch dr Volkszellig vo 1989 5,552 Millione Tatare gläbt und in dr domoolige Sowjetunion im Ganze 6,6487 Millione. Zwar het s mee Tatare gee as z. B. Balte und si si vo Aafang aa au im Staatswabbe vo dr Sowjetunion as säggstwichdigsti Nazion vorchoo, aber Tatarstan het nie dr gliich Rang wie äini vo de Unionsrepublike (SSR) überchoo – im Geegesatz zu Gebiet wie Estland, Lettland, Litaue oder Armenie, wo weniger Iiwooner ghaa häi.

1989 häi in dr ASSR Tatarstan 1'765'400 Tatare gläbt; in Baschkortostan no 1'120'700.

D Tatare si zur Zit, wo Russland iir Gebiet im 16. Joorhundert erooberet het, muslimisch gsi. D Russe häi brobiert, sä z missioniere, häi aber bim Volk weenig Erfolg ghaa, au wo si herti Stroofe aagwändet und es schweer gmacht häi dr Islam uszüebe. Mee Erfolg häi si bi dr Christianisierig vo dr tatarisch Elite ghaa, wo si mit Briwilegie kööderet häi. Am Ändi vom 18. Joorhundert het d Katharina II. d Politik vo dr Verfolgig mit Aasträngige ersetzt, wo druf abziilt häi, d Muslim in Russland z integriere.



</doc>
<doc id="45676" url="https://als.wikipedia.org/wiki?curid=45676" title="Dreiseenbahn">
Dreiseenbahn

Die Dreiseèbahn – mengmoll au Drei-Seè-Baan gschribbè – isch è 19,177 Kilometer langi elektrifizyrti Nebbèbaan im Landkreis Brysgau-Hochschwarzwald, wo am Baanhof Titisee vo dè Höllèedalbaan Fryburg im Briisgau – Donaueschingè in Richtig Süèdè abzwygè duèt un bis zum Wyler Seebrugg füürt. Iren Nammè hèt diè Streggi erhaaltè, well mit èm Titisee, èm Windgfällweièr un èm Schluchsee insgsamt drei Seè mitenand vobundè sin.

Im Johr 1908 isch è Baanschtreggi projektyrt worrè, wo z Villingè a dè Schwarzwaldbaan aagfangè un übber Kirnach, Vöörèbach, Titisee un Sankt Bläsy bis a dè Hochrhy durrèbundè wörrè hèt söllè, wo si entwedder z Säckingè odder z Waldshuèt uff d Hochrhybaa Basel – Singè dreffè hèt söllè. Uff selli Wys hèt è witeri strategischi Baan gschaffè wörrè söllè, diè è Umfarig vo Schwizer Gebièt möglich machè hèt söllè. Us bürokratischè Gründ isch sell Vorhabbè widder voworfè worrè.

1910 sin zwei Alternatyvè für èn Ysèbaastreggi nõch Sankt Bläsy vorgschtellt worrè: Diè eint hèt übber Aha, Schluchsee, Seebrugg un Hüsèrè volaufè söllè, diè ander übber Aha, Menzèschwand un Bernau, woby Schluchsee un Seebrugg mit èrè z Aha abzwygendè Stichschtreggi aagbundè wörrè hèn söllè. Im Johr 1911 hèt sich zwischèzitlich è Initiatyvè für dè Bau von èrè Ysèbaastreggi vo Titisee nõch Sankt Blasiè bildet, zmõl dè glychnamig "Amtsbezirk Sankt Bläsy" als einzigschtè vo allè 59 Amtsbezirk in Badè no kein Ysèbaaaaschluss erhaaltè gha hèt. Allerdings isch zu sellem Zitpunkt diè Finanzlaag vom Land Badè seer aagschpannt gsi.

Trotzdem hèt s vehementi Forderigè nõch èm Baananschluss gää, so dass am 8. März 1910 in èrè Petition a diè II. Kammer i dè badischè Hauptschtadt Karlsruè dè Bau von èrè Teilschtreggi bis nõch Seebrugg aagschtrebt worrè isch. Im Summer 1912 hèn Schluchsee un Sankt Bläsy Proteschtvosammligè initiyrt gegè diè Variantè übber Menzèschwand un Bernau, well si dôby Verzögerigè vo irem jewyligè Baanaaschluss befürchtet hèn. Ußerdèmm isch argumentyrt worrè, dass für è Streggèfüürig übber Schluchsee s "größere Hinterland" gschprochè hèt. D Brotescht hèn iri Wirkung nit vofäält, well d Menzèschwand-Bernau-Variantè druffhy voworfè worrè isch.

Nõchdem dè Badische Großherzog Friedrich II. am 20. Februar 1912 grüènes Licht für dè Bau vo derè Streggi gää hèt, isch dè Badischè Staatsysèbaan am 22. Juli vo sellem Johr d Konzession erdeilt worrè.

Diè Gmeind Bärèdal hèt mo dezuè überredè könnè, insgsamt drei Hektar uff irer Gemarkig zur Verfügig z stellè, wo für 1,2 Kilometèr vo dèrè Streggi notwendig gsi sin. Sell isch vo allem vor dèm Hintergrund vom Konzessionsgsetz vom 22. Juli 1912 bassyrt, wo d Bedingig enthaaltè hèt, dass mit èm Bau erscht denn aagfangè wörrè soll, wenn d Staatsbaanvowaltig s gsamti Glände vo dè blaantè Baanstreggi erworbè hèt. Uss sellem Grund isch 1913 èn Geländeerwerbsuusschuss gründet worrè isch.

I dè Johr 1913 un 1914 isch dè Baanhof Titisee, vo dem uus diè Streggi vo dè Höllèdalbaan abzwygè hèt söllè, erheblich umgschtaltet worrè; dōdèby sin d Gleisaalaagè entschprechend erwiteret worrè. Diè Vomessigsarbetè hèn im April 1914 aagfangè, allerdings hèt dè Erschti Weltchrièg znägschst dè Baubeginn vo dèrè Streggi vohinderet. Im Früèjohr vo 1919 hèttet diè Bauarbetè endlich aafangè söllè, dèm isch abber znägscht diè wirtschaftlichi Krisè entgegè gschtandè, wo sich nōch èm Erschtè Weltchrièg besunders in Form von èrè Inflation nydergschlagè hèt. Im Herbscht 1920 hèt diè inzwischè gründeti Dütschi Rychsbaan dè Bau doch no in Aagriff gnō.

Obwoll diè Streggi schu 1924 fertiggschtellt worrè isch, fäälet d Hochbautè, yschlièßlich dè Baanhöf, völlig. Am 5. Oktobèr 1924 isch in èrè Ygaab a de dōmōligè Rychsvokeersminischter Rudolf Oeser d Freigaab vo dè Baanlinniè gforderet worrè. Im Novembèr 1925 isch vom Frèmdèvokeersgwerbe diè Forderig nōch dè Freigaab erneueret worrè, well sich dè Tourismus uffgrund vo dè schlechtè Vokeersaabindig vo sellèrè Region in èrè Krysè befundè hèt. Uffgrund vo dè Tatsach vo dè frōglichè Vollendig vo sellèrè Streggi sin insgsamt 500.000 Reichsmark druffzaalt worrè, um diè Streggi fertig bauè z könnè.

Diè Dreiseèbaan isch am 2. Dezember 1926 in Aawesèheit vom dõmõligè badischè Staatsbräsident Heinrich Köhler als Nebbèbaan eröffnet worrè. S Baanhofsgebäude isch in èm für Schwarzwaldhüüser tùpischè Bauschtiil errichtet worrè.

Obwoll diè blaanti Volängerig über Hüüserè un Sankt Bläsy vo dè Bauè här schu wit fortgschrittè gsi isch, hèt mo si nimmi vollendet, well uffgrund vo dè è baar Johr spõter ytretène Wältwirtschaftskrysè dè Dütschè Rychsbaangsellschaft diè Finanzmittel für dè Witerbau gfäält hèn. Asè wäred allei zwischè Seebrugg un Sankt Bläsy gsamt drei Dunnel notwendig gsi. Im Zuug vom schu aagfangnè Büez isch in Sankt Bläsy è Baanhofsgebäude entschtandè, wo niè è Zug gsää hèt. Trotzdemm isch desell Baanhof langi Zit als Güèterabfertigungspunkt gnutzt worrè. Seebrugg hèt für diè Roothuus Brauerei sowiè durch dè Wintertechnik-Hèrschteller Schmidt uss St. Bläsy è bescheideni Bedütig durch Güètervokeer gwunnè.

Uffgrund vo irer langè Planungs- un Bauzit isch d Dreiseènbaan im Volksmund au als "„Ewigkeitslinniè“" bezyigswys "„-baan“" bezeichnet worrè. Vo Aafang aa hèn d Züüg vo dè Dreiseènbaan ab bezyigswys bis Fryburg vokeert. Bsunders im Winter, wo s Vokeersuffkõ bsunders groß gsi isch, hèt mo sognannti „Schii-Züüg“ ygsetzt.

Diè Dütsch Rychsbaan hèt Vosùèch für d Baanschtromvosorgig mit 20.000 Volt un 50 Hertz unternõ un dõdèfür d Dreiseènbaan sowiè d Höllèdalbaan zwischè Fryburg un Neuschtadt (Schwarzwald) uusgwäält. Wäge däm hèn scho 1934 diè Elektrifizyrigsarbètè entlang vo dèrè Streggi aagfangè. 1936 sin selli abgschlossè gsi, druffhy sin uff dè Dreiseènbaan Elektrolokomotyvè vo dè Baureiè E 244 ygesetzt worrè. Trotzdemm sin zuèsätzlich Dampflokomotyvè vo dè Baureiè 50, 75 un 85 zum Ysatz kõ.

1960 isch im Zämmèhang mit dè Elektrifizyrig vo zaalrychè wichtigè Baanstreggè z Dütschland d Baanschtromvosorgig wiè uff dè Höllèdalbaan uff diè üblichè 15.000 Volt, 16 2/3 Hertz umgschtellt worrè. Glychzitig sin d Dampfzüüg uff dè Dreiseènbaan komplett ygschtellt worrè.

I dè 1980er Johr hèt diè Dütsch Bundesbaan uff dèrè Streggi Vosùèch mit èm Funkleitbetrièb unternõ (luèg au im Abschnitt Funkleitbetrièb).

Ab Mitti vo dè 1980er Johre isch s Empfangsgebäude vom Baanhof Fèldbärg-Bärèdal regelmäßig i dè Fernsehseriè „Die Schwarzwaldklinik“ z sää gsi.

Ab Aafang vo dè 1990er-Johr vokeert èn Interregio mit èm Zugnammè "Höllèdal" vo Norddeich Mole z Oschtfrysland übber d Höllèdalbaan bis uff d Dreiseèbaan. Er isch i dè Stundètakt vo dè Regionalbaan uff dè Relation Fryburg-Titisee-Seebrugg ybundè un hèt dementsprechend a allè Stationè vo dè Dreiseèbaan ghaaltè.

Sit Mitti vo dè 1990er Johr kömmet uff dè Dreiseèbaan im Nõhvokeer Doppelschtockwendezüüg zum Ysatz. Zum Faarblaanwèchsèl vo 2001 isch s Faarblaanaagebot früèmorgens un spõtõbends nõ emol uusgwitet worrè. Endi 2002 isch dè Interregio gschtrichè un durch è Regionalbaan ersetzt worrè, wo im Stundètakt d Relation Fryburg-Seebrugg bediènt.

Im Rahmè vom Konzept Briisgau S-Baan söllet bis zum Johr 2018 diè Stationè vo dè Dreiseèbaan für 4,4 Millionè Euro barrièrefrei uusbaut un d Baanschteig volängeret wörrè. Dè bishèrige Stundètakt isch biibhaaltè un in è durchgängigi Linniè Breisach – Seebrugg integryrt worrè. Brüèft wörd è Flügelig vo dè Züüg z Titisee, demit èn zweitè Zugdeil nõch Neuschtadt witerfaarè ka. Noch isch unklar, wellè Betryber nõch èm Gwinn vo dè Uusschrybig diè Züüg betrybè wörd un ob witerhin lokbeschpannti Wendezüüg odder Trybwagè ygsetzt wörred.

D Dreiseèbaan volôtt dè Baanhof Titisee uff sinèrè Süèdsitè znägscht in èrè wittè Rächtskurvè, um gu Süèdè abzbygè un d Höllèdalbaan links zruckzlõ. Nõch dè "Seeschteig", èn Stygigsabschnitt entlang èm Titisee uff dèmm rund 112 Höhèmetèr überwundè wörred, erreicht si nõch rund sibbè Kilometèr dè mit högchstglägeni Normalschpur-Baanhof vo Dütschland, Fèldbärg-Bärèdal. Dört findet zu dè üblichè Simetryminutè kurz vor dè vollè Schtund d Zugkrüzung schtatt. Vom högschtè Baanhof èwäg gòt è kurzes Stugg durch dè Hochwald im Bärèdal, bi Neuglashüttè duèt d Streggi i s Hochmoor im Quällgebièt vo dè Haslach ydrèttè. Nõch èm nägschtè Haltepungt z Altglashüttè-Falkau, wo z mitts im Hochmoor dinnè lyt, passyrt si dè Windgfällwyèr. D Streggi folgt ab dört im glychè chlynè Dal wiè dè Kanal vom Windgfällweiher zum Schluchsee, sellè See isch ab èm Baanhof Aha am nordweschtlichè Eggè erreicht. Aaschlièßend gòt s witter am Nordufer vum Schluchsee bis zum glychnamige Kurort Schluchsee, wo dè Baahnhof zum Haltepungt umbaut worrè isch un dõdemit kei Zugchrützung erlaubè duèt. Öppè 2 Kilometèr witer, am Oschtzipfel un unterè Ènd vom Schluchsee hört d Dreiseèbaan am Wyler Seebrugg uff.
Am Oschtend vum Èndbaanhof Seebrugg wörd d Dreiseèbaan mit èrè Gleisharfe abgschlossè. Well mò d Streggi urschrünglich im Schwarzadal unterhalb vo dè Schluchsee-Staumuèr hèt wellè fortsetzè, isch diè Gleisharfè als Provisorium aaglait worrè, spôter bis hütt (Stand: 2015) als Providurium asè blibbè.
Bassyrt wörred vo dèrè Streggi d Stadt Titisee-Neuschtadt sowiè d Gmeindè Fèldbärg un Schluchsee.

Gröschtes Kunschtbauwärk vo dèrè Streggi isch d Brugg übber d Bucht, wo vo dè Fischbachmündig weschtlich vom Ort Schluchsee bildet wörd.

Diè Dreiseèbaan wörd vo DB Netz, Regionalnetz Süèdbadè, betribbè un im Stundètakt vo Regionalbaanè vo DB Regio AG bediènt. Dè erschti Zuug nõch Seebrugg volott Titisee um 6:08 Uhr, dè letschti Zuug uss Seebrugg erreicht Titisee um 20:48 Uhr. Bis uff einzelni Züüg i dè morgendlichè Hauptvokeerszit, bi dènè z Titisee umgschtigè wörrè muè, vokeeret alli Züüg durchgängig vo un nõch Fryburg Hbf.

Für d Gsamtstreggi benötiget d Züüg 27 Minutè, wa ènèrè Durchschnittsgschwindigkeit vo 43 km/h entspricht. Diè zuèlässig Högschtgschwindigkeit betrait 70 km/h. Diè relativ nydrigi Gschwindigkeit resultyrt uss dè engè Kurvèradiè vo oftmõls nu 200 Metèr un dè Rückfallwychè, wo nu mit 40 km/h befaarè wörrè dürfet. Durch èn Uusbau vo dèrè Streggi mit elektrisch gschtelltè Wychè, neuèrè Signaaltechnik un è Erhöhig vo dè Högschtgschwindigkeit könnt d Reisezit um ungfäär drei Minutè vokürzt wörrè un d Durchschnittsgschwindigkeit uff ungfäär 46 km/h erhöht wörrè. Agsichts dè dôfür nötigè hochè Investitionssummè sin bi dè Blaanigè vo dè Briisgau S-Bahn 2020 bislang devõ abgsää worrè.

Bschteller vo dè Zugleischtungè isch d Naavokeersgsellschaft Badè-Württèbärg (NVBW). Diè Streggi isch i dè Regio-Vokeersvobund (RVF) integryrt worrè un lõt sich asè mit dè "RegioKartè" us èm Raum Fryburg befaarè. Witerhin giltet dõ d KONUS Gäschtekartè, wo Tourischtè diè koschtèloosi Nutzig ermöglichet.

Sit 2009 fahred i dè Summermönet Juli – Septembèr sowiè erschtmols au im Winter 2012/13 aa einzelnè Wochènendè Dampfsonderzüüg vo dè IG Dreiseèbaan uff dèrè Streggi sowiè uff dè aaschlièßendè Höllèdalbaan. Dè Vorein blaanet èn regelmäßigè Museumsvokeer uff dè Dreiseèbaan yzrichtè.

Die Streggi wärd vo Doppelstock-Wendezüüg befaarè, wo widderum mit Lokomotyvè vo dè Baureiè 143 beschpannt sin. Wèrktigs bschtönn diè Züüg zmeischt uss drei Doppelstockwagè un einèrè Lok, am Wochèend uss sechs Doppelstockwagè zwischè zwei Loks. Nõchmittags wörd z Fryburg no èn zuèsätzlichè Doppelstockwagè un è Lok vo dè Baureiè 143 a dè bestehende Zug hinnè aakuppelt. Voeinzelt kunnt bi Wagèmangel èn n-Wagè zum Ysatz. An Sunn- un Fyrtig wörd a drei Zugpaar èn Fahrradwagè mit Platz für 62 Faaräder vowendet.

Für d Dampfsonderzüüg wärd è Lok vo dè Baureiè 52 mit zwei Eilzugwägè un meererè Donnerbüchsè ygsetzt.

Bis zu dè Elektrifizyrung im Johr 1934 sin Dampflokomotyvè vo dè badischè Gattig VI b zum Ysatz, diè unter dè Rychsbaan als "Baureihe 75.1-3" bezeichnet worrè sin. Diè Zugleischtungè sin nõch dè Umschtellig uff dè elektrischè Betrièb vo dèrè Streggi durch d Baureiè E 44W, spöter BR 145, übernõ. Selli widderum sin durch d E 40.11, spõter Baureiè 139, abglöst worrè. Ab 1994 hèt d BR 143 alli Leischtungè uff dè Dreiseèbaan übernǒ.

1984 isch z Dütschland erschtmols dè Funkleitbetrièb als Versuch uff dè Dreiseèbaan ygfüürt worrè. Diè Streggi eignet sich dõdèzuè, well si unter anderem voglychswys kurz isch un keini Bahnübergäng hèt. Dè Tescht isch überuus bositiv voloffè, un asè wörd au hüt nõ dè Funkleitbetrièb uff dèrè Streggi zwischè Titisee un Seebrugg ygsetzt. Sellè ermöglicht èn wirtschaftlichè Betrièb vo dè Dreiseèbaan, well nu nõ ein Faardiènschtleiter für diè gsamti Streggi sowiè dè Abschnitt vo dè Höllèdalbaan zwischè Hinterzartè un Neuschtadt bruucht wörd.

Um dè Funkleitbetrièb iifüürè z könnè, hèt mo znägscht für dè analoge Zugbaanfunk Sendemaschtè z Feldbärg Bärèdal un Aha errichtet un Rückfallweichè mit Überwachigssignaal ybaut. Durch diè mit 40 km/h befaarbarè Rückfallweichè isch è Krützig vo dè Züüg i dè Baanhöf ohni Umschtellig vo dè Weichè möglich. D Signaaltechnik i dè Bahnhöf Feldbärg Bärèdal, Aha un Seebrugg isch aabasst un diè bishèrigè Hauptsignaal durch rot umrandeti H-Daflè mit dè punktförmigè Zugbeyflussig (2000 Hz PZB Magnet) ersetzt worrè.

Dè Betrièb wörd von èrè Zentraale uss Titisee ferngschtüèret, indèm dört im Fahrdiènschtschtellwärk è Meldepult un è Zugbaanfunkzentraale ybaut worrè isch, wo bi dèm Brojekt zämmègwirkt hèn. Alli Uffträg un Meldigè wörred uff èm Nõchrichtèschpycher regischtryrt. Diè Zugfaartè wörred durch d Zuglaufmeldig zwisch èm Zugleiter (Fahrdiènschtleiter z Titisee) un èm Drybfahrzüügfürer übber Zugbaanfunk greglet. Dè Lokfüürer muè in jeddem Baanhof übber Zugbaanfunk znägscht d Aakumpftsmeldig abgää un aaschlièßend d Faarerlaubnis yholè. Mit dè Faarerlaubnis wörd dè jewylige 2000-Hz-Magnet am Baanschteig für wenigi Minutè unwirksam gschaaltè, dèmit dè Zug us èm Baanhof uusfaarè ka. È Zugfaart ohni Faarerlaubnis würd automatisch è Zwangsbremsig erhaaltè, womit è höcheri Betrièbssicherheit als bim herkömmlichè Zugleitbetrièb erreicht wörd.

Dè Endbaanhof Seebrugg isch in sinèrè historischè Gesamtheit erhaaltè blibbè. Dezuè ghört s Baanhofsgebäude un s große Baanglände im Aaschluss. Sit dè Strychig vom Interregio sin diè umfangrychè Gleisaalaagè im Endbaanhof Seebrugg sit langer Zit gschperrt, asè sich kei Schinnèfaarzüüg mee druff bewegè hèt dürftè. Im Johr 2008 hèt mo dè Gleisaalaagè dè Garuus machè s Gelände vokaufè wellè, wa abber durch dè neu gründeten Vorein IG 3-Seenbahn e. V. verhinderet worrè isch.

Für d Zukunft soll s Glände zuè nem Freilichtmuseum uusbaut wörrè un dè tùpische Endbaanhof von èrè Nebbèbaan i dè Zit vo 1945 bis 1960 repräsentyrè. D Gemeindè Feldbärg un Fridèwyler hèn schu Zuschüss für s Brojekt gnemiget kriègt.

Well diè Dreiseèbaan dè Hochschwarzwald, diè schneerychschte Region z Badè-Württèbärg, durchquerè duèt, kunnt s uff dèrè Streggi – wiè uff dè benõchbõrtè Höllèdalbaan – nit seltè zuè schnee- odder sturmbedingtè Betrybsuusfäll. Bi zu großè Schneemassè wörd diè z Villingè stationyrti Schneeschlüdẽr vowendet, um d Streggi widder befõrbar z machè.

Nõch èm Sturm Kyrill im Januar 2007 isch diè Streggi wegè Unterschpüèlig vom Bahndamme für è baar Däg gschperrt wörrè. Für d Sanyrig isch eigens è Schotterstrõß uff dèm schlammigè Untergrund baut worrè. Au im Januar 2012 isch diè Streggi wegè umgschtürztè Bäum nõch èm Orkan für mehreri Dääg gschperrt worrè.




</doc>
<doc id="45678" url="https://als.wikipedia.org/wiki?curid=45678" title="Dali (Stadt)">
Dali (Stadt)

Dali () isch d Hauptstadt vom Autonome Bezirk Dali vo de Bai in dr südwestchinesische Browinz Yunnan.

Es isch e kräisfreiji Stadt und bestoot braktisch us zwäi underschiidlige Stedt: em alte Dali, wo d Hauptstadt vo de alte Riich Nanzhao bzw. Dali gsi isch, und em nöije Xiaguan, wo men em vilmol au 'New Dali' säit. Die „Drei Pagode“, wo in dr Nööchi vo dr Altstadt stöön, si e Woorzäiche vo Dali. 

D Stadt Dali het e Flechi vo 1'468 km². Ändi 2004 het si öbbe 590'000 Iiwooner ghaa; 603'500 sind s im Joor 2008 gsi. Vo deene ghööre 67 % zur Bai-Nationalidäät.

Uf dr Gmäindieebeni setzt sich Dali us zää Groossgmäinde und ere Nazionalidäätegmäind zämme. 



</doc>
<doc id="45684" url="https://als.wikipedia.org/wiki?curid=45684" title="Kim Kyu-sik">
Kim Kyu-sik

Dr Kim Kyu-Sik, au "Kimm Giusic" oder "Kimm Kiusic" (Koreanisch:김규식, Hanja:金奎植, uf d Wält choo am 29. Januar 1881 z Dongrae in Korea, gstorbe 10. Dezämber 1950 z Manpo in Nordkorea), isch e koreanische Politiker und Akademiker zur Zit vo dr koreanische Unabhängikäitsbeweegig gsi. 

Wo Japan 1910 Korea annektiert het, isch dr Kim uf China ins Exil. Er isch e füerends Mitgliid vo dr Provisorische Regierig vo dr Republik Korea worde, wo iire Sitz z Schanghai gha het und isch 1940 zum Vizebresidänt ernennt worde. Noch em Zwäite Wältchrieg isch er zrugg uf Korea. Won er het afo dängge, ass d Widerveräinigung vo Korea nit mööglig isch, het er sich us dr Politik zruggzooge. 1950 isch dr Koreachrieg usbroche und d Kommuniste häi en entfüert und in Norde brocht. Dört isch er churz druf in dr Nööchi vo Manpo am 10. Dezämber 1950 gstorbe.


</doc>
<doc id="45689" url="https://als.wikipedia.org/wiki?curid=45689" title="Kunming">
Kunming

Kunming (, früener "Yünnanfu") isch d Hauptstadt vo dr Prowinz Yunnan in dr Volksrepublik China.

S Gebiet vo der Chärnstadt Kunming isch am Nordrand vom Dian-See und het e Flechi vo öbbe 300 Kwadratkilometer. S Areal vo der ganze bezirksfreie Stadt het e Flechi vo 21'501 Kwadratkilometer. S ganze Verwaltigsgsbiet vo dr hütige Stadt nimmt e Flechi vo 280 bis 300 Kwadratkilometer im Norde vom Dian-See ii; me seit däm d "Nordstadt". 

Anne 2002 het Kunming öbbe 4,95 Millioone Iiwooner ghaa, im Joore 2009 sis fast sibe Millioone gsi. Doodrzue chömme öbbe ei Millioone Wanderarbäiter. Im Zäntrum vo dr Stadt isch e modärns nöis Gschäftsviertel entstande.

Sit em Joor 2006 entwicklet sech d Stadt starch wyter, und si verstoot sich as e bedütends Door vo China gege Südasie und Südoschtasie. I der nöiere Zit wird d Stadt im Oste und Süde vom Dian-See erwiteret. D "Oschtstadt" isch uf ere Flech vo 160 Kwadratkilometer im nöie Stadtbezirk (sit 20. Mai 2011) "Chenggong" baut worde und 900'000 Lüt läbe dört. Im Süde vom Dian-See blaant mä no meh nöji Kwartier.

Kunmig isch e Industriistadt und iiri Wirtschaftsläistig mach e Driddel vo dere vo dr ganze Prowinz Yunnan us. S Bruttoinlandsprodukt isch 2008 öppebi 160 Milliarde Renminbi gsi, das entspricht eme BIP pro Iiwooner vo 3200 US-Dollar.

In de letschte Joor si d Waggsdumsraate hööcher as 10 Prozänt gsi. Wichdigi Bransche si dr Maschinebau, d Elektrotechnik/Elektronik/Optik, d Metallurgii (Chupfer, Aluminium, Staal), d Chemii (bsunders Fosfor) und d Farmazii. Au d Landwirtschaft isch vo Bedütig. Kunming isch dr grössti Broduzänt vo Blueme und vo Dubak z China.

E groosse Däil vo de Undernääme konzentriert sich in zwäi staatlige Industrii-Entwickligszone, dr Wirtschafts- und Technologii-Entwickligszone, wo s au en exportorientierti Produkzionszone und es Innovazionszäntrum het, und dr High-Tech-Entwickligszone.

Kunming isch e Partnerstadt vo Züri



</doc>
<doc id="45691" url="https://als.wikipedia.org/wiki?curid=45691" title="Yangzhou">
Yangzhou

Yangzhou () isch e bezirksfreiji Stadt in dr chinesische Browinz Jiangsu. Si lit am Fluss Jangtsekiang. Iir Verwaltigsgebiet het e Flechi vo 6'634 km² und öbbe 4'542'900 Iiwooner (Stand: Ändi 2004).

Yangzhou lit öbbe 70 km vo Nanjing. Früener isch s e wichtige Knotepunggt für e Salzhandel gsi. Dank sinere Laag diräkt am Kaiserkanal isch s im Middelalter zun ere seer woolhabende und mächdige Handelsstadt worde. Wo d Iisebaan in China iigfüert worde isch, het s die Bedütig verloore. Dr Marco Polo het, wien er verzelt, e baar Joor lang doo as Statthalter für dr Kublai Khan gschafft.

Hüte isch Yangzhou für die drei Gärte "Shouxihu Gongyuan, Ge Yuan" und "He Yuan" bekannt. Die si im klassische Stil in dr Tang-Zit aagläit worde und zien die mäiste Turiste us China sälber aa. Im Usland isch Yangzhou vor allem z Japan seer beliebt. Äine vo de wichdigste buddhistische Missionäär in Japan isch dr Jianzhen gsi, e Mönch us em Chloster Daming Si nid wit vo dr Stadtgränze. Mä gseet dr japanisch Iifluss an drei groosse Pagode, won e Gschänk us Japan si und dr Baustil vo de japanische Pagode spiegle.

D Stadt isch vom 10. bis zum 14. Joorhundert e kulturelli Hochburg gsi und e Hufe bedütendi Dichder und Künstler häi in dere Zit in dr Stadt gschafft. Bekannt isch d Moolerschuel vo de "Acht Exzentriker," wo s von ene im Yangzhou-Museum Bilder het

Kulturhistorisch vo Bedütig si au die erhaltene islamische Greeber us dr Song-Zit am Ufer vom Changjiang.

Dr ehemoolig Staatsbresidänt vo dr Volksrepublik China Jiang Zemin isch 1926 z Yangzhou uf d Wält choo.



</doc>
<doc id="45692" url="https://als.wikipedia.org/wiki?curid=45692" title="Harnisch">
Harnisch

E Harnisch (vo französisch "harnais") isch d Rüstig vom ene Ritter, wo dr ganz Körper schützt.

Ursprünglig het „harnasch“ die ganzi Usrüstig vom ene Ritter gmäint. Um 1200 het sich d Bedütig vom Begriff gänderet und isch nume no für dä Däil vo dr Rüstig brucht worde, wo für dr Oberkörper bestimmt gsi isch.

Im Hochmittelalter isch dr Harnisch e Chettirüstig gsi, wo men ere au "Brünne", "Halsberc" oder "Haubert" gsäit het. Si het sich witer gänderet bis si sich zum spootmittelalterlige und früenöizitlige Blattepanzer entwigglet het.

Die Rüstige si vo Plattner gmacht und denn vom ene Harnischfääger boliert worde.



</doc>
<doc id="45702" url="https://als.wikipedia.org/wiki?curid=45702" title="Hangzhou">
Hangzhou

Hángzhōu () isch d Hauptstadt vo dr chinesische Browinz Zhejiang. S Churzzäiche isch . Hangzhou het acht Uniwersidääte und Hoochschuele, drunder d Zhejiang-Universidäät, wo äini vo de beste im Land isch. 
Z Hangzhou foot dr Kaiserkanal aa, e wichdigi Verbindung zum Norde vo China. Hangzhou isch au hüte no e wichdigi Brodukzions- und Handelsstatt für chinesischi Siide. Au für si Grüentee isch d Stadt berüemt.
Hangzhou lit öbbe 190 km süd-südwestlig vo Schanghai an dr Mündig vom Fluss Qiantang. D Bucht, wo d Flussmündig bildet, häisst noch dr Stadt "Hangzhou Wan" (Hangzhou-Bucht). S Verwaltigsgebiet vo dr Underbrowinzstadt het e Flechi vo 16'596 km² und öbbe 6'830'000 Iiwooner (Ende 2009). Vo deene lääbe öbbe 4,3 Millione im stedtisch verdichtete Ruum.


</doc>
<doc id="45704" url="https://als.wikipedia.org/wiki?curid=45704" title="Shanghai">
Shanghai

D Haafestadt Schanghai (; vilmol änglisch Shanghai) isch die bedütendsti Industriistadt in dr Volksrepublik China und äini vo de grösste Stedt im Land.

S ganze Verwaltigsgebiet vo Shanghai het 23 Millione Iiwooner (Volkszelig 2010). Vo deene si 15,9 Millione registrierti Iiwooner mit ständigem Woonsitz () und 7,1 Millione temporär Iiwooner () wo e befristeti Ufenthaltsgenäämigung häi (). Wemm mä d Kärnstadt (hoochi Bebauigsdichti und gschlosseni Ortsform) as Grundlaag nimmt, lääben in Shanghai 15,1 Millione Lüt (2011). Dr Balligsruum (mit de Vorort) het 24,8 Millione Iiwooner (2011).

Schanghai isch e regierigsummittelbari Stadt, das häisst, si isch diräkt dr Zentralregierig understellt und iire Status entspricht däm von ere Browinz. S Verwaltigsgebiet isch 6340,5 km² grooss, isch aber käi zämmehängends Stadtgebiet, sondern mä cha s eender mit ere chliinere Browinz vergliiche, wil dusse vo dr Kärnstadt d Siidligsstruktur ländlig isch. Mä vergröösseret die ganz Zit d Flechi vom Stadtgebiet und läit dr Jangtsekiang-Drichter droche (bsundrigs im südöstlige Zipfel).

Dr Haafe vo Schanghai schloot im Joor 31,74 Millione TEU um und isch dr grösst Konteinerhaafe uf dr Wält (Stand 2011). Au im Gsamtumschlag nooch (537 Millione Donne Waare im Joor 2006) isch er dr grössti. 

D Stadt isch e wichdige Verkeersknotepunggt und e bedütends Zentrum vo Kultur und Bildig mit vile Uniwersidääte, Hochschuele, Forschigsiirichdige, Theater und Museum.




</doc>
<doc id="45706" url="https://als.wikipedia.org/wiki?curid=45706" title="Il-Khanat">
Il-Khanat

S Ilchanat isch vo 1256 bis 1335 e Staat in Persie gsi. Es isch vom Fäldheer Hülegü, eme Änggel vom Dschingis Khan gründet worde.

Dr Dschingis Khan het vo 1219 und 1224 Persie und d Gebiet drum ume underworfe.
Dr Hülegü het sich vom Groosskhan unabhängig gmacht und s Riich won er gründet het, het wo s am grösste gsi isch, Däil vo Persie und Mesopotamie und vo de hütige Staate Turkmenistan, Armenie, Aserbaidschan, Georgie, Afghanistan, Pakistan und dr Türkei umfasst. Am Aafang häi d Ilchane e Hufe Religione understützt, mit em Ghazan häi si sich 1295 em Islam underworfe. Wo dr Abu Said gstorbe isch, isch s Riich usenanderbroche.



</doc>
<doc id="45708" url="https://als.wikipedia.org/wiki?curid=45708" title="Universität Guglielmo Marconi">
Universität Guglielmo Marconi

D Universität Guglielmo Marconi () isch e privati Universität z Rom, Italie. D Hochschuel isch im 2004 gründet worde. Unimarconi hät öber 15-tuusig Schtudente. Si bietet hauptsächlich postgraduali Studieabschlüss (Master) aa.




</doc>
<doc id="45712" url="https://als.wikipedia.org/wiki?curid=45712" title="Mont Ventoux">
Mont Ventoux

Dr Mont Ventoux isch e hooche Bärg in dr französische Provence. Für d Kelte isch er häilig gsi. Er isch under anderem bekannt wägen em Francesco Petrarca, wo im Joor 1336 ufen uufe klätteret sig. Hüte goot e Bärgstrooss drüber, wo für e Velosport groossi Bedütig het.

Dr Mont Ventoux lit in de Provenzalische Voralpe, mänggisch wird er au zu de Dauphiné-Alpe zelt. S Gebiet ghöört zum Kanton Malaucène im Département Vaucluse. Ortschafte in dr Umgääbig si Malaucène öbbe 10 Kilometer westlig und Sault öbbe 15 Kilometer südöstlig.

Im Vergliich zur flache Südsite fallt dr Mont Ventoux gege Nordweste und vor allem gege Nordoste seer vil stäiler ab. Es git dört Felsewänd und Schrofegländ. S Gebiet bestoot us Chalchstäi und isch vercharstet.

Dr Gipfel isch äine vo de wenige Blätz, wo mä bi seer guetem Wätter gliichzitig s Middelmeer und die höggste Gipfel vo de Alpe und vo de Püreneä cha gsee. Hüte stoot anderem en Observatorium obe druf und verschiideni Sänderaalaage.




</doc>
<doc id="45714" url="https://als.wikipedia.org/wiki?curid=45714" title="Diplomat">
Diplomat

E Diplomat isch e Staatsbeamte, wo dr Ufdraag het, si Staat uf dr Regierigseebeni usländische Staate oder internazionale Organisazione gegenüber völkerrächtlig z verdrätte. Er cha dr Schef von ere diplomatische Mission si oder e Däil von ere Mission.

Nit erst sit em Wiener Verdrääg über diplomatischi Beziejige vo 1961 gniesse Diplomate e Rächt uf Immunideet: Das isch scho sit langer Zit e Gwoonhäitsrächt. Es bedütet, ass si wäärend dr diplomatische Mission vor Verfolgig, Verhaftig aber au vor alle ander hohäitlige Maassnaame gschützt si. Usserdäm müesse si im Empfangsstaat käini Abgoobe zaale. Diplomate bechömme vo iirer Regierig e Vollmacht zur Verdrätig vo iirem Häimetland andere Staate gegenüber und bsundrigs für zum völkerrächtligi Verdrääg uszhandle und z underschriibe. 
Dä Status goot in die früeste Zite zrugg. Dr Homer zum Bischbil beschribt die diplomatischi Mission vom Menelaus und Odysseus in Troja, zum d Helena usgliiferet überzchoo. Dr Vorschlaag vom Antimachus, ass mä die bäide Botschafter drotz iirer Immunideet würd dööde, isch vo dr Versammlig vo de Trojaner mit Entsetze abgleent worde.

Dr dradizionelli Grundsatz vo dr Immunideet isch im Wiener Verdraag über diplomatischi Beziejige schriftlig festgläit worde. Es isch e witverbräitete Irrdum, ass Dienstgeböid und d Brivatwoonig vom Diplomat „exterritorial“ sige. D Dienst- und Woonrüüm vom Diplomat si nume unverletzlig. De Diplomate, wo au Staatsaaghöörigi vom „Empfangsstaat“ si, säit mä "regnicoles". D Diplomate gniesse Immunideet nume im Bezug uf daas, was si im Dienst mache. Wenn öbber e Diplomatebass het, het er wäge däm no käi Immunideet, für daas muess er im Gaststaat akkreditiert si.

Im Chrieg wärde Diplomate für iiri persönligi Sicherhäit im Allgemäine abzoge. Wenn e Staat mit eme andere seer unzfriide isch, rüeft er mänggisch si Botschafter oder anderi Diplomate für chürzeri odere lengeri Zit zrugg oder er wiist Diplomate vom andere Staat us.



</doc>
<doc id="45717" url="https://als.wikipedia.org/wiki?curid=45717" title="Quanzhou">
Quanzhou

Quanzhou () isch e bezirksfreiji Stadt in dr südostchinesische Browinz Fujian. S Verwaltigsgebiet vo Quanzhou het e Flechi vo 11'244 km² und 7,86 Millione Iiwooner (2010). D Stadt het wäärend dr Yuan-Dünastii äine vo de wichdigste Hääfe uf dr Wält ghaa. Zu de berüemtiste Bsuecher vo dr Stadt ghööre dr Marco Polo und dr Ibn Battuta.

Uf dr Kräiseebeni setzt sich d Stadt Quanzhou s vier Stadtbezirk, drei kräisfreije Stedt und vier Kräis zämme.

Quanzhou lit in dr Nööchi vo dr Mündig vom Jin Jiang in d Taiwan-Strooss im Süde vo dr Browinz Fujian. D Stadt het e seer milds Klima mit Jooresdurchschnittstempratuure vo 15 bis 21 Grad Celsius.

Under de bezirksfreije Stedt vo Fujian isch Quanzhou d Stadt mit dr grösste Wirtschaftschraft. Quanzhou isch e wichdigs Zentrum vo dr Stäimetzerei und im Umland vo dr Stadt git s Stäibrüch und e Hufe Firme, wo Gedänkdaafele, Statue oder äifach nume Blättli und schööni Stäi broduziere. Wääge däm isch d Belastig mt Staub in dr Stadt und dr Umgääbig seer hooch.





</doc>
<doc id="45722" url="https://als.wikipedia.org/wiki?curid=45722" title="Neudorf LU">
Neudorf LU

Nüderef (amtlech "Neudorf") esch es Dorf und e ehemolegi politeschi Gmeind, wo zum Amt Sursee vom Kanton Lozärn ghört het. Sit em 1. Januar 2013 ghört s politisch zu de Nochbersgmeind Möischter. 

Nüderef liit im Wynetal und ghört zum Michelsamt. Zu Nüderef ghöre ou vili Wiiler wie zum Biispel s "Gormund", wo südlech vom Gemeindszentrum liit oder ou de bekannti Flogplatz, wo zwösche Möischter und Nüderef liit. Nüderef hät a Möischter, Römerwil, Höudisriede, Sämpech ond Eich grenzt.

Siit Aafang vom 20. Johrhundert esch d Bevöukerig vo Nüderef stetig aagstege. Luut ehre Iiwohnerzellig im Johr 2000 lebet in Nüderef ca. 1060 Iiwohner. Sit do esch d Aazahl aber no echli gstege. Bi ebedere Iiwohnerzellig hend 94,90 % vo de Iiwohner Dütsch als ehri Hauptsproch aageh. Hauptsächlech werd dete e hochalemannische Mundart gredt. Die reschtleche Prozent vo der Bevöukerig hend entweder Albanisch oder Serbokroatisch aus eri Hauptsproch aagäh.



</doc>
<doc id="45723" url="https://als.wikipedia.org/wiki?curid=45723" title="Martha Arnold-Zinsler">
Martha Arnold-Zinsler

D Martha Arnold-Zinsler (* 22. November 1920 in Augschburg, † 12. Januar 2000 in Oole) war a Autorin, Übersetzerin, Schriftstellerin, schwäbische Heimatdichterin, Dichterin ond schwäbische Mundartautorin.

D Martha Arnold-Zinsler war vo 1952 aa a erfolgreiche Mondartschreibere. Se hot se aber au Gedanka gmacht, morom ma s Schwäbisch aier lieast als daß mas schreibt. Ond oi Grond isch, "daß oim mendeschtens vier Buachstaba fehlet". Deswega isch Schwäbisch schreiba emmer a Kompromiß. Se war au Hausfrau. Se war au Ibersetzere.


Weil se so a Dapferle gwä isch, hot se au amol an Preis kriagt: da Förderpreis em Autorawettbewerb fir Mundartstickla im Hoimetbezirk Schwoba (1974).

Mai als 200 Ardikl auf Schwäbisch seit 1981 in dr Schwäbische Poscht en Nördlenga ontrm Nama Frida I. Dipfele. Danäba hot se au no a zwoits Pseudonym ghet, "Martha A". Weil ma jo selta vom Bleischtiftschwenga ond vom Taschtaklopfa leba kaa, hot es Marthale (A.-Z. ) Fremdschprachasekretäre (noi, net fir Deitsch) en Leipzig ond Schtuagrt glernat, danoch isch se en Schtellung ganga ond hot fir d amerikanisch Militärregierong gärbat. Schpätr war se freie Ibersetzere. Ob dia Lehrer en Leipzig au meh als Säxisch kenna hent, muas no erkundet werda. Ond weil es Marthale a Schaffere war, hot se dazwischa au als a Erziehere emma Privathaushalt gärbat. Ond, net gnua, als a Englischlehrere hot se au zwoi Johr ausgholfa, anara Buabaoberschual, des war domols no so, nix mit "Koedukation" odr wia heit "Inklusioo".


</doc>
<doc id="45731" url="https://als.wikipedia.org/wiki?curid=45731" title="Finken (Begriffsklärung)">
Finken (Begriffsklärung)

Finken oder Finke chan folgendes bedüte:
Lueg au:


</doc>
<doc id="45732" url="https://als.wikipedia.org/wiki?curid=45732" title="Finken">
Finken

D Finke (hochdütsch "Finken", lat. "Fringillidae") sind e arteriichi Familie us de Ornig vo de Spatzevögel.
Maistens wird de Buechfink eifach als "Fink" bezaichnet. Es ghört aber au de Distelfink, de Grüefink, s Ziisli oder de Gimpel dezue.

D Finke sind chlinni bis mittelgrossi Vögel vo öpe 9 bis 26 cm Längi. Si sind wältwit verbraited. Zu de Familie vo de Finke ghöred 40 Gattige, dodevo sind 6 usgstorbe, und öpe 200 Arte, dodevo sind 14 usgstorbe.


</doc>
<doc id="45733" url="https://als.wikipedia.org/wiki?curid=45733" title="Fink">
Fink

Fink chan folgendes bedüte:



</doc>
<doc id="45734" url="https://als.wikipedia.org/wiki?curid=45734" title="Perestroika">
Perestroika

Perestroika (, sältener au "Perestrojka" „Umbau, Umgstaltig, Umstrukturierig“) bezäichnet dr Brozäss zum Umbau und zur Modärnisierig vom gsellschaftlige, politische und wirtschaftlige Süsteem vo dr Sowjetunion, wo vom Michail Gorbatschow am Aafang vo 1986 iigläitet worde isch. 

Dr Brozäss isch im ene änge Zämmehang mit dr Ufheebig vo de Iischränkige vo dr Mäinigs- und Pressfreihäit in dr Sowjetunion under em Schlagwort Glasnost (wörtlig: Offehäit, Reedfreihäit, Informazionsfreihäit) gstande. Dr Begriff het sich uf witi Däil vo dr Gsellschaft bezooge und het im witere Sinn d Demokratisierig vom Staat vo 1986 aa bedütet. 
Öbbis vom erste wo im Raame vo dr Perestroika gänderet worde isch, isch gsi, ass d Direktive vo dr Partei in dr Politik vo dr Zentralverwaltigswirtschaft nüme so strikt gsi si und d Betriib häi vo 1987 e Hufe sälbstständig döfe entschäide. Die Iifüerig vo de erste Elimänt vo dr Marktwirtschaft isch e bedütende Iischnitt in dr Era vom Sozialismus gsi.

S nöije wirtschaftlige Süsteem isch weder Blan- no Marktwirtschaft gsi und het dr Verfall vo dr sowjetische Wirtschaft iigläitet. S Bruttoinlandsprodukt isch gsunke und d Inflation isch rasant aagstiige. 

Im Juni 1991 het dr Ministerbresidänt Pawlow brobiert im Gorbatschow e Däil vo dr Macht wägznee, was im aber nid glunge isch. Im Augustputsch 1991 häi die Konserwative d Macht welle a sich risse, das isch aber am Widerstand vom Volk, wo im Boris Jelzin e mächdige Fürspräch gfunde het, gschiteret. Wo d Mitgliidstaate vo dr Sowjetunion sich für d Uflöösig vo dr Union häi afo iisetze, isch d Sowjetunion im Dezämber 1991 usenanderbroche.




</doc>
<doc id="45739" url="https://als.wikipedia.org/wiki?curid=45739" title="Menschen der Berge">
Menschen der Berge

Menschen der Berge ischt a Schweizer Schbiilfilm us-em Jôhr 1966 vom Regisseur Franz Schnyder, wo au zamma mit-em Richard Schweizer s Drehbuach vrfasst hôt. Des beruaht uff-em Roman „Geld und Geist“ vom schweizerischa Dichter Jeremias Gotthelf. S erscht Môl ens Kino komma isch der Film 1966, en dr Schweiz ondr seim Originaltitel "Geld und Geist" ond en dr Bundesrepublik Deitschland ondrem Titel "Menschen der Berge".

Der Film vrzehlt d Gschicht vo-ra Bergbaura-Familie aus dr Schweiz em 19. Jôhrhondert. Dera ihrn Hof em Emmadal grôdet arg en Vrschuldong, weil dr Bauer d Mindlgelder vo seine Kender aus Guadglaibichkeit em hendrlischdiga Dorfschreiber, ama miisa Schbekulanda, ibrlassa hôt, wo des Geld so nôch ond nôch durch zweiflhafde Ôôlaga ruiniirt. Dui pletzlicha Armut stellt s Zammaleaba vo dr Familie uff-na schwera Prob. Dr Bauer will seine Rendviicher et vrkaufa, obwohl dui finanziella Not so ebbes grad vrlanga dät ond sich au a ginschdiga Gleagaheit biadet. Ond d Beire brengt’s et ibrs Herz, de arme Leit vo ihre Nôchbr Geld ond Lebensmiddl zo vrweigra, wenn-se vo de selle wia en de bessere Zeida dô drom biddet wôrra ischt. Wia dui Krise ihrn schlemmschda Diafponkt erreicht, vrsehnet sich des Ehepaar wiidr em gemeinsama Glauba an-an liabevolla ond gerechda Gott.

Ondrdessa hôt dr eldeschde Soh sei Aug uffs Dechterle vo-ma saumäßich reicha abr geiziga Baura gworfa. Abr erscht, wia dr sell sein ledschda Schnaufer doa hôt, kô sei Dochter da Hof ibrnemma, ond zwar grad noh zor reachda Zeit, om da Sega vo dr dodkranka Schwiigrmuader zo empfanga.




</doc>
<doc id="45740" url="https://als.wikipedia.org/wiki?curid=45740" title="Dschunke">
Dschunke

Dschunke (au Dschonke; chin. 中国帆船 oder 戎克船 = „róngkè chuán“, „tschuan“) bezäichnet e Hufe Sorte vo Segelschiff mit äim oder meerere Mast, wie si dradizionell z China baut wärde. Dr dütsch Naame stammt vom änglische Naame für Dschunke "„Junk“" und da isch vo de malaiische Bezäichnige "„Dgong“" oder "„Jong“" abgläitet.

D Dschunke faare as Handels-, Last- oder Fischereischiff uf de chinesische Flüss, de Küste nooch und uf dr Hochsee. Vilmol wärde si as Husboot brucht. Die gröössere Dschunke häi e Fassigsvermööge vo 400 bis 500 Registerdonne.

Mä cha d Dschunke nume zum Däil mit öiropäische oder arabische Schiff vergliiche, wil es sich bin ere um e so genannts Chasteboot handlet. Si het käi Kiil, e flache Boode und d Sitewänd si fast sänkrächt. D Blanke si in dr Klinkerbauwiis aagmacht, aber mä foot vo oobe aa si aazmache, anders as bim öiropäische Schiffbau. D Ändi von e Hufe Dschunke si uufezooge, so dass s Schiff fast d Form von ere Banane het. 

As Seegel wärde Dschunkeseegel brucht, wo an Bambus-Stange aagmacht si und vo deene gspräizt wärde. So wärde d Chreft, wo uf e Mast wirke guet verdäilt und dä bricht weeniger schnäll. Au chönne d Dschunkeseegel vom Deck us liicht bedient wärde. Im Allgemäine het s zwüsche de Mäst käini Wante und Stag, so dass mä d Seegel zringsum cha schwänke. Wenn s Schiff uf Kurs isch, hebe Backstag die elastische Mäste gege hinde. D Mäst von ere Dschunke müese nit umbedingt in dr Middi vom Schiff stoo, si chönne im Bezug uf d Kiillinie au assümetrisch aagordnet si.

Dschunke si robust, sicher und schnäll. Si chönne ooni Brobleem uf alle Kürs seegle. En äinzigi Person chan e 20 m langs Schiff umedräije, wil d Seegel vo elläi in die entsprächendi Posizion wäggsle. D Dschunke häi e wasserdichts Abschottigssüsteem und es git sonigi wo dobbleti Wänd häi. Si häi e balancierts Stüürrueder, wo vertikal gschwänkt wird. Zum dr Underwasserlateralblaan z vergröössere, setzt mä Siteschwärt, Middelschwärt oder Leeschwert ii. Usserdäm git s Dschunke wo mä Kiilflosse mit Bolze aagmacht het.

Es git e Hufe Underschiid zwüsche de verschiiden Bautüpe, wo regional si oder drvo chömme, wie mä s Schuff benützt. D Dschunke vom Norde häi e stumpfe, löffelförmige Bug und gseen schweerfelliger us as d Dschunke vom Süde. 

D Dschunke, wo uf de Flüss brucht wärde, si mäistens schmaler as die, wo für d Hoochsee baut si und häi nume äi Mast, wo aber hööcher isch. 
Si häi sich zämme mit em Binneschiffaartkanalsüsteem in China entwigglet. 

Heckruder (spöötistens 1. Joorhundert) und wasserdichti Kwer- und Lengsschotte (2. Joorhundert) si scho früe iigfüert worde. Vom 8. Joorhundert aa het mä Siteschwärt brucht zum d Stabilideet vom Kurs z verbessere. 

Dr Marco Polo (um 1254–1324), wo sälber im 13. Joorhundert uf Dschunke mitgfaare isch, het von ene in sim Bricht „Il Milione“ gschriibe, ass si us Danneholz baut sige und nume en äinzigs Deck häige und under däm sig dr Ruum in öbbe sächzig chliini Kajüte iidäilt, mänggisch mee, mänggisch weeniger, je nochdäm, wie grooss s Schiff isch. Si häige vier Mäst und vier Seegel, und es gäb sonoigi mit nume zwäi Mäst. Die grösste Schiff häige e Bsatzig vo dreihundert, anderi vo zwäihundert Lüt und mä chönn uf son e Schiff fümf bis säggsduusig Chörb Pfäffer laade. Für wenn s käi Wind het, häige d Dschunke Böötli wo mä sä mit ene chönn zie.

Mit ere Flotte vo sonige Schiff isch dr Marco Polo 1294 vo China bis in d Strooss vo Hormus gseeglet.

Scho im 12. Joorhundert häi d Chinese in militärische Komflikt Schiff mit Schuufelraadadriib uf em Yangtsekiang iigsetzt. Vili Dschunke si öbbe 60 m lang und 9 m bräit gsi und häi 400 oder 500 Donne chänne dransbordiere. D Dschunke wo uf dr Hoochsee iigsetzt worde si im Handelsvercheer zwüsche China und Indie, si 3000 bis 4000 Donne groossi Seegler gsi, wo Fracht und au Bassaschier dransbordiert häi. Dr arabisch Wälträisendi Ibn Battuta beschribt, wie si Kabine in verschiidene Gröösse ghaa häi, vo äifache Zimmerli bis zu Suite mit meerere Rüüm, Baadzimmer und Dualette. Uf ere Dschunke het s Blatz für bis zu 300 Bassaschier ghaa und si häi e 600 Maa starki Bsatzig ghaa und no 400 Armbrustschütze. 

Die grösste Dschunke si die sogenannte Schatzschiff vom Admiral Zheng He im früeje 15. Joorhundert. Si si dure en Indisch Ozean bis zur Ostküste vo Afrika cho.

Vor vierhundert Joor het d Dschunketechnik ufghöört sich witer z entwiggle.
Hützutags git s in China au Flussschiff, wo e chli wie Dschunke usgseen, wo aber dr Rumpf uf eme Kiil ufbaut isch und wo mängglisch au no e Fockseegel iisetze.





</doc>
<doc id="45752" url="https://als.wikipedia.org/wiki?curid=45752" title="Badische I c">
Badische I c

Diè Lokomotyvè vo dè Gattig I c vo dè Großherzoglich Badischè Staatsysèbaan sin klyni Tenderlokomotyvè für dè Betrièb uff dè Bärgstreggè vom Oudèwald gsi.

Für dè Diènscht im lychtè Personèzugdiènscht uff Haupt- un Nebbèstreggè hèt mo aafangs älteri Hauptschtreggèlokomotyvè gnutzt. Well dè Betrièb vo sellenè Faarzüüg unwirtschaftlich gsi isch, hèt mo einigi zu Tenderlokomotyvè umbaut. Zuèsätzlich hèt mo einigi neui Tenderlokomotyvè aagschafft. 

Diè drei Maschinnè vo dè Gattig I c sin im bekanntè Styl vo dè Karlsruèr Maschinnèbau-Gsellschaft uusgfüürt worrè, mit messingbeschlagenè Dom- un Reglervokleidig. Diè 1880/1881 fertiggschtelltè Lokomotyvè mit dè Fabriknummer 991, 992 un 1000 hèn d Bahnnummer 60, 65 un 63 erhaaltè. 

Ygesetzt worrè sin diè Lokomotyvè vo Lauda uus uff dè Streggè vom Oudèwald nõch Heidelbärg un Würzburg. Gegè yr Läbensend hèt si yr Gnadèbrot uff dè Sauschwänzlebaan gfrischtet.

Diè Lokomotyvè sin vor 1923 uusgmuschteret worrè.

Dè Blechraamè hèt èn innèligendè Wasserkaschtè ka.

Dè Langkessèl isch uss drei Schüss gefertiget worrè. Dè Stehkessèl hèt è übberhöhti Füèrbüchsdecki. Dè Dampfdom isch uff èm hinterè Kesselschuss positionyrt gsi un isch mit Messingring vozyrt. Üßeri Iischtrömroor füüret i d Zilinder. Dè Regulator isch uff èm vorderè Kesselschuss montyrt gsi. 

S Zweizilinder-Nassdampftrybwärk isch ußèligend gsi. Diè waagerechtè Zilinder hèn uff diè vorderi Kuppelachs gwürkt. Diè Stephenson-Stüèrig isch ußèligend gsi. 

Als Fèdèrung diènt è Blattfederè. Bi dè vorderè Kuppelachs isch si obberhalb un bi dè hinterè unterhalb vo dè Achs aagordnet gsi. Diè Federè sin mit Uusglychshebbèl vobundè gsi. Diè Laufachs ioch mit èrè Blattfeddèrè über dè Achs ligend glaageret gsi. 

D Schruubèbremsè würket vo beidè Sitè uff diè hinter Kuppelachs. Nebbèbii hèn d Lokomotyvè übber è Riggèbach-Geggèdruckbrèms vofüègt. Spõter isch nõ è Westinghouse-Druckluftbrèms ybaut worrè.

Dè Sandschtreuer hèt diè vorder Kuppelach vo hinnè gsandet. Dè Kollèbehälter isch a dè Rücksitè vom Füürerhius aagordnet gsi. 


</doc>
<doc id="45756" url="https://als.wikipedia.org/wiki?curid=45756" title="Peer Steinbrück">
Peer Steinbrück

Dr Peer Steinbrück (* 10. Jänner 1947 z Hamburg) isch en ehmolige dytsche Bolitiker (SPD). Vu 2002 bis 2005 isch dr Steinbrück Minischterbresidänt vum Land Nordrhy-Weschtfale gsii, vu 2005 bis 2009 Bundesfinanzminischter un Stellverdrätter vum SPD-Bundesvorsitzer. Vu 2009 bis 2016 isch er Mitglid vum Dytsche Bundesdag gsii. Am 9. Dezämber 2012 isch dr Peer Steinbrück vum SPD-Barteidag zum Chanzlerkandidat vu dr SPD fir d Bundesdagswahl 2013 gwehlt wore.

Dr Peer Steinbrück isch as erschte vu zwee Sihn vum Ernst Steinbrück (1914–1998) un dr Ilse geb. Schäper (1919–2011) z Hamburg uf d Wält chuu. Em Peer Steinbrück sy Mueter chunnt us ere Hamburger Chaufmannsfamilie un het uf dr Muetersyte dänischi Wurzle ghaa. Mitti 1930er Johr, in dr Zyt vum Nationalsozialismus, het si lengeri Zyt bi ihre Verwandte z Dänemark un Schwede verbrocht, go em „Bund Deutscher Mädel“ z entgoh. Dr Vater, Ernst Steinbrück, isch z Pommern uf d Wält chuu un isch z Hamburg Architekt wore. Drot ass dr Vater us dr wytverzwygte, großburgerlige Familie Delbrück stammt, isch dr Peer Steinbrück in burgerlige Verhältnis in eme Mietshuus im dodmol proletarisch bregte Hamburg-Uhlenhorst ufgwachse.

Dr Steinbrück läbt im Bonner Stadtdail Plittersdorf, derzue het er e Zwaitwohnig z Berlin im Weddinger Sprengelkiez. Är isch syt 1975 ghyrote mit dr Gertrud Steinbrück geb. Isbary (* 1950), ere promovierte Lehreri fir Biology un Bolitik am evangelische Amos-Comenius-Gymnasium Bonn. Si hän zämme ne Suhn un zwoo Dechtere.

Är isch uf s altsprochli Glehrteschuel vum Johanneum gange, wun er wäge schlächte Note in dr Sekundarstufe I het wider mieße abgoo. Dr Steinbrück isch in syre gsamte Schuelzyt (1953 bis 1968) zwai Mol hocke blibe un het anne 1968 s fachbunde Abitur (Fachrichtig Wirtschaft) an dr Staatlige Handelsschuel Am Lämmermarkt z Hamburg-Hohenfelde gmacht. Dr Steinbrück isch mit achtzeh us dr evangelische Chilchen uusdrätte. Är isch speter wider in dr Chilche yydrätte.

Vu 1968 bis 1970 het dr Steinbrück as Soldat uf Zyt (SaZ 2) bi dr Färnmäldeainhait vum Panzerbataillon 314 z Oldenburg-Bümmerstede sy Grundwehrdienscht in dr Bundeswehr un en Uusbildig as Reserveoffizieraawärter vum Heer absolviert. Sy derzytige Dienschtgrad isch Leutnant vu dr Reserve. 

Ab em Summersemeschter 1970 het er Volkswirtschaft mit em Näbefach Soziology an dr Christian-Albrechts-Universität (CAU) z Kiel studiert, wu au dr schleswig-holsteinisch FDP-Bolitiker Wolfgang Kubicki zue syne Kommilitone zellt het. S Studium het er anne 1974 as Diplom-Volkswirt abgschlosse.

Noch em Studium het er 1974 zerscht im Ramme vun eme 15-monetige Wärchverdrag fir s Bundesminischterium fir Ruumornig, Böuwäse un Stadtböu gschafft un ab em Spotjohr 1976 im Effetlige Dienscht im neie Bundesminischterium fir Verchehr, Böu un Stadtentwicklig. Anne 1977 isch er persenlige Referänt vu dr Minischter Hans Matthöfer un Volker Hauff im Bundesminischterium fir Forschig un Technology wore. Fir dr Matthöfer het dr Steinbrück Rede gschribe. Vu Juni 1978 bis zum Februar 1981 het dr Steinbrück as wisseschaftlige Mitarbaiter im hechere Dienscht (offiziäll "Hilfsreferent") im Chanzleramt vum Helmut Schmidt gschafft. Är het dert e Stell im Spiegelreferat zum Bundesminischterium fir Forschig un Technology ghaa. Im Johr 1981 het dr Steinbrück in dr Ständige Verdrättig vu dr Bundesrepublik z Oscht-Berlin in dr Abdailig Wirtschaft gschafft. 1981/82 isch er wider persenlige Referänt gsii, desmol vum Bundesforschigsminischter Andreas von Bülow.

Dr Peer Steinbrück isch anne 1969 in d SPD yydrätte.

Anne 1990 isch dr Steinbrück as Staatssekretär in d Landesregierig vu Schleswig-Holstein unter m Minischterbresidänt Björn Engholm gwächslet, zerscht in s Minischterium fir Natur, Umwält un Landesentwicklig (bis 1992), derno in s Minischterium fir Wirtschaft, Tächnik un Verchehr (bis 1993).

Am 19. Mai 1993 isch dr Steinbrück zum Minischter fir Wirtschaft, Tächnik un Verchehr vum Land Schleswig-Holstein ernännt wore (Kabinett Simonis I un II). Des Amt het er bis zum 28. Oktober 1998 uusgiebt un isch derno retuur uf Nordrhy-Weschtfale, wun er ab em 28. Oktober 1998 zerscht s Minischterium fir Wirtschaft un Mittelstand, Technology un Verchehr (Kabinett Clement I) un ab em 22. Februar 2000 s Finanzminischterium (Kabinett Clement I un II) glaitet het. 

Vu 2000 bis 2005 isch er au Abgordnete im Landdag vu Nordrhy-Weschtfale gsii.

Am 6. Novämber 2002 isch dr Steinbrück zum Minischterbresidänt vum Landes Nordrhy-Weschtfale gwehlt wore. Är het dodermit d Noofolg vum Wolfgang Clement aadrätte, wu s Amt ufgee ghaa het go Bundesminischter fir Arbe tun Wirtschaft z wäre. Wu d SPD mit ihrem Spitzekandidat Steinbrück bi dr Landdagswahl z Nordrhy-Weschtfale 2005 mit 37,1 % uf ihre schlächtscht Ergebnis bi re Landdagswahl z NRW syt 1954 chuu isch un au di Griene Stimme verlore hän, het di rot-grien Koalition ihri Meehait im Landdag verlore. Zum Noofolger vum Steinbrück as Minischterbresidänt isch am 22. Juni 2005 dr Jürgen Rüttgers (CDU) gwehlt wore.

Am 22. November 2005 isch dr Steinbrück as Bundesminischter vu dr Finanze in di vu dr Bundeschanzleri Angela Merkel gfiert Bundesregierig beruefe wore. In sy Zyt as Finanzminischter isch d Bankekrise 2008/09 as Dail vu dr Wältwirtschaftskrise ab 2007 gfalle. Noch em Zämmebruch vu dr US-amerikanische Bank Lehman Brothers sin au verschideni dytschi Banke in Finanzneet chuu un sin zum Dail dur staatligi Hilf unterstitzt wore. D Rettig vu dr Hypo Real Estate isch as z dyyr kritisiert wore un s het au ne Untersuechigsuusschuss derzue gee.

Zue dr Bundesdagswahl 2009 isch dr Steinbrück im Wahlchrais 105 (Mettmann I) as Diräktkandidat fir d SPD aadrätte. Är het am 27. September 2009 dr Kampf um s Diräktmandat mit 33,8 % gege d Michaela Noll (CDU) verlore, wu uf 44,4 % vu dr Stimme chuu isch. Dr Steinbrück isch statt däm derno as Dritte vu dr Landeslischt Nordrhy-Weschtfale zum erschte Mol in dr Bundesdag yyzoge. Am 29. Septämber het dr Steinbrück aagchindet, ass er si im Große un Ganze us dr Spitzebolitik zruckzie wett un het sy Amt as Stellverdrätter vum SPD-Bundesvorsitzer niderglait. Am 27. Oktober 2009 het er er sy Entlassigsurkund as Finanzminischter Iberchuu. 

Im Summersemeschter 2011 het dr Steinbrück d Gaschtprofessur fir Bolitikmanagement vu dr Stiftig Mercator an dr NRW School of Governance vu dr Universität Duisburg-Essen iberchuu.
Ändi 2011 het er e Honorarprofessur fir Effetligi Finanzwirtschaft un internationali Finanzbolitik an dr Universität Leipzig aagnuu.

Am 1. Oktober 2012 isch dr Steinbrück vum SPD-Barteivorstand aistimmig as Chanzlerkandidat vu dr SPD fir d Bundesdagswahl 2013 nominiert wore. Am 9. Dezämber isch er derno uf em Sunderbarteidag mit 93,45% zum Chanzlerkandidat gwehlt wore.

No dr Bundesddagswahl, wu d SPD verlore het, un dr Bildig vu dr große Koalition unter dr Chanzleri Angela Merkel, het dr Steinbück sy Ruggzug us dr SPD-Spitz aagchindet. Är isch no bis Ändi Septämber 2016 Abgordnete im Bundesdag blibe, derno isch er us dr Bolitik uusgschide.


derzue 






</doc>
<doc id="45759" url="https://als.wikipedia.org/wiki?curid=45759" title="Randenbahn">
Randenbahn

D Randèbaan isch è 14,3 Kilometèr langi Nebbèbaan vo Singè gu Beurè-Büèßlingè gsi. Si isch am 21. Novembèr 1913 durch diè Badischi Staatsbaan uff Grundlaag von èm badischè Gsetz vom 2. Septembèr 1908 eröffnet worrè. Dè Nammè bezièt sich uff dè Randè, è Jura-Daffelgebyrge, welles übber 900 Metèr hoch isch un diè Schwöbischi Alb mit èm Schwizer Jura vobindet.

Vom Bahnknotèpunkt Singè im Hegau füürt diè Baan i weschtlichi Richtig im Gränzgebièt zum schwizerischè Kantoon Schaffhuusè unterhalb vom Hohentwyl un Hohèstofflè bis zu dè chlynè Ortschaft Beurè, diè hüt èn Deil vo dè Stadt Tengè isch.

Diè Dütsch Bundesbaan hèt mit mit Würkig vom 25. September 1966 dè Betrièb ab Hilzingè ygschtellt, zum 21. Novembèr vom glychè Johr hèt si au s Räschtschtuck still glait un d Gleis abbaut.




</doc>
<doc id="45760" url="https://als.wikipedia.org/wiki?curid=45760" title="Sumatra">
Sumatra

D Insle Sumatra (usgsproche Sumátra oder Súmatra; indonesisch Sumatera, Achinesisch Ruja) ghöört zu Indonesie, het e Flechi vo 473'481 km² und isch die säggstgrössti Insle uf dr Wält. In dere Flechi si die vorglaagerete Insle, wo zämme 50'000 km² grooss si, mit iibezooge.

D Insle lit in ere Nordwest-Südost-Richdig, isch 1700 km lang und bis zu 370 km bräit. Dr Ekwatoor goot dur d Middi vo dr Insle. An dr Westküste lit s Barisanegebirg (Gunung Barisan) wo je witer mä gege Südweste chunnt, umso hööcher isch. Dr Gunung Kerinci isch 3'805 m hooch und es git non e baar anderi Dreiduusiger. Dank dr vulkanische Aktividäät in däm Gebirg het d Insle fruchtbars Land und moolerischi Landschafte (um e Tobasee ume). Die östligi Inselhelfti isch flach; uf fast dr Helfti vo dere Eebeni, wo bis zu 300 km bräit isch, het s Sümpf.



</doc>
<doc id="45761" url="https://als.wikipedia.org/wiki?curid=45761" title="Hintschingen">
Hintschingen

Hintschingè isch è Dorf a dè oberè Donau un isch èn Ortsdeil vo dè Gmeind Immèdingè im Landkreis Duttlingè (Badè-Württèbärg). Dè Ort lyt a dè Baanvozwygig vo dè Schwarzwaldbaan (Richtig Offèbürg) un dè Sauschwänzlebaan, welli in süèdlichi Richtig bis Lauchringè füürt un bis Zollhuus-Blummbärg i s Ringzug-Konzept integryrt isch. Dè Donauradwäg R9 füürt dirèkt durch dè rund 240 Ywohner zällèndi Ort, diräkt am historischè Rõthuus sowiè dè Sankt-Wendelin-Kapellè vorby.
Diè Ufffaart Geisingè zu dè Autobaan vo Stuègètt gu Singè (weschtlichè Boddèsee) isch rund drei Kilometèr empfernt. Am gegèübberligendè Ufer, wèniger als èn Kilometèr nördlich vo dè hütigè Bebauig, isch 1915 è alemannisches Reiègräberfäld entdeckt worrè. Diè Fundschtück befindet sich i dè Sammlig vom Badischè Landesmuseum Karlsruè.

Ortsvorschteèr isch Kurt Metzger (2009), d Bevölkerig isch vorwygend römisch-katolisch.

Hintschingè isch ehemõls vorwygend landwürtschaftlich präägt gsi, hüt git s nu no ein Hobbybuèr. Z Hintschingè sin nu Klybetrièb aasässig, diè meischtè erwerbstätigè Personè sin somit übberwigend Pendler.




</doc>
<doc id="45762" url="https://als.wikipedia.org/wiki?curid=45762" title="Cannaregio">
Cannaregio

Cannaregio isch dr Stadtdäil vo Venedig, wo am dichtiste besiidlet isch. Er het 13'169 Iiwooner (Stand 12. Dezember 2007), wo sich uf d Pfarreie San Giobbe e Bernardino (mit Opera Pia Contarini), San Marcuola (mit Santa Fosca), Madonna dell´Orto (mit San Marziale, Ospedale Fatebenefratelli und Casa Card. Piazza), Sant´Alvise (mit San Bonaventura (Carmelitane) und Canossiane), San Girolamo (mit Santa Maria Madre del Redentore und Ist. Suore Dorotee), San Felice (mit Santa Sofia), Santi Apostoli (mit Gesuiti) und San Canciano (mit San Giovanni Crisostomo und Santa Maria dei Miracoli) verdäile. D Flechi vom Sestiere isch 150 Hektare.

Z Cannaregio stoot s Teatro Malibran, es bekannts Operehuus.

Cannaregio lit im Nordweste vo Venedig und dr Flechi nooch isch nume dr Sestiere Castello gröösser. Dr Naame Cannaregio chömmi vom Zuestand vo dr Geegend, bevor si besiidlet worde isch; denn isch es non e Sumpf gsi, wo Schilf (: Schilf) gwaggse isch.


</doc>
<doc id="45764" url="https://als.wikipedia.org/wiki?curid=45764" title="Jacopo d'Aqui">
Jacopo d'Aqui

Dr Jacopo d'Aqui isch en italiänische Autor im spoote 13. und früeje 14. Joorhundert gsi.

Mä wäiss fast nüt über en. Es wird aagnoo, ass er in dr zwäite Helfti vom 13. Joorhundert z Acqui uf d Wält cho isch. Mä het lang aagnoo, ass er idäntisch sig mit em Iacobinus de Belengeris de Aquis, das isch aber hüte frooglig. Es wurd eender basse, wenn er dr Dominikaner Iacobinus de Aquis weer.

Dr Jacopo d'Aqui het e Chronik gschriibe, won er din d Räis vom Marco Polo uf China erwäänt. Er verzelt, ass, wo dr Marco Polo am Stärbe gsi isch, d Lüt im zuegreedet häige, er sölli zuegee, ass sini Gschichte Luuge sige, dass er aber gsäit häig, ass er nid emol d Helfti verzelt häig, vo däm, won er gsee het.




</doc>
<doc id="45765" url="https://als.wikipedia.org/wiki?curid=45765" title="Haltepunkt">
Haltepunkt

Èn Haltepunkt (Abkürzig: Hp), z Öschterrych, i dè Schwiz un im Südtirol Halteschtell (Abkürzig: Hst) benamst, isch è Baanaalaag, a dèrè Bassagyr Züüg beschtygè odder volô könnè. Im Unterschyd zu nèm Baanhof bsitzt èn Haltepunkt kei Weichè; Uusnaamè bschtönn abber, wenn selli mit èrè anderè Betrièbsleitschtell örtlich vobundè isch.

Diè Ysebaa-Bau- un Betrièbsordnig definyrt èn dütschè Haltepunkt in § 4 Abs. 8:
È Halteschtell z Öschterrych un i dè Schwiz ka dodegegè ah mit èrè Abzwygschtell odder èm Aaschluss- odder Uuswychaaschlussschtell örtlich verbundè sin. Diè dütschi Ysèbahn-Bau- un Betrièbsordnig hingegè nennt nu ein mit èrè Abzwyg- odder Aaschlussschtell örtlich vobundènè Haltepunkt è Halteschtell (§ 4 Abs. 9).

Èn Haltepunkt büètet also nu eini Yè- un Uusschtygsmöglichkeit z dè Züüg. D Züüg könnet dört im Gegèsatz zuè nem Baanhof nu haaltè un in einigè Fäll au wendè, nit abber sich überhollè odder krüzè. È Haltepunkt beschtoot uss einem odder meererè Baanschteig, welli a dè einzelnè Gleis vo der freiè Streggi mit Zuè- un Abgäng aagordneet sin. In einigè Regionè vo dè Wält bietet Ysèbaanunternemmè statt èm Baanschteig nu è unbefeschtigti Zuèschtygemöglichkeit aa.

Zaalrychi vo dè hütigè Haltepunkt sin einscht Bahnhööf mit Überhol- un Abschtellgleis, welli dènn uffglõ odder rückbaut worrè sin. Tùpisches Byschpil dõfür isch dè ehemõlige Baanhof Hamburg Dammtor. Mengi Bahnhööf – byschpillswys Mülheim (Ruhr) Hbf – sin lediglich durch è einziges Weichèpaar vo dè Herabschtufig zum Haltepunkt entfernt. Zu dè Haltepünkt zellèt inzwischè au villi Endpünkt vo Stichstreggè, aa dene s einzige Gleis ohni Weichèvobindig endet un nu gwendet wörrè ka, z. B. Waging, Oberammergau odder Seebrugg.

An èm Haltepunkt sin üblicherwys keini Signaal uffgschtellt. Wenn dè Haltepunkt durch diè örtlichè Vohältnis nit guèt vorherseebar isch, isch è Haltepunktdaflè (Ne 6) im Bremswägabschtand uffgschtellt. Wenn sich èn Bahnsteig zwischè nèm Vor- un èm Hauptsignaal befindet – i dè Regèl handlet s sich dènn um è Blocksignaal – wörd jedoch a s Vorsignaal am Bahnschteigendi mit èm Vorsignalwidderhooler erinneret. Im Fall von èrè Halteschtell könnet diè zu dè Abzwygschtell ghörendè Signaal im Berych vo dè Haltepünkt uffgschtellt sy.

È besunderi Form vom Haltepunkt isch dè Bedarfshaltepunkt. A dènè haaltè Züüge nu, wenn tatsächlich Reisendi y- odder uusschtygè wenn. Im Zuug sin Haltewunschtaschtè vorhandè, welli vo Faargäscht, diè am Bedarfshaltepunkt uusschtygè wenn, rechtzitig betätigt wörrè müèn. Einigi Bedarfshaltepünkt hèn am Baanschteig èn Schalter, mit dèm wartendi Faargäscht dem no ytrèffendè Zug dè Bedarf zum Haaltè früèzitig signalisyrè könnè. Sell git s byschpillswys a einigè neuè Haltepünkt vo dè Hohenzollerischè Landesbaan. A villè Streggè, diè mit relativ nydrigè Gschwindigkeitè befaarè wörred, exischtyred keini bsunderè technischè Signaalyrichtigè am Baanschteig. Dort müèn sich Fahrgäscht èm sich aanäerndè Zug bemerkbar machè, demit sellè ahaaltet. Früèner isch es üblich gsi, dass sich d Fahrgäscht, welli in èn Zug yschtiigè wenn, bim Uffsichtsbeamtè vom Haltepunkt aameldè düèn un uusschtygendi Fahrgäscht im Schaffner odder Zugfüürer iren Wunsch mindeschtens ei Station vohõ mitdeilè müèn.


</doc>
<doc id="45772" url="https://als.wikipedia.org/wiki?curid=45772" title="Biograph">
Biograph

E Biograaf,(altgriechisch βίος "bíos" „Lääbe“ und γράφειν "gráphein" „schriibe“) isch dr Verfasser von ere Lääbensbeschriibig (Biografii), as Fachhistoriker, Sachbuechautor, Familieforscher, as Literaat oder Laie. Biografe wäi Lääbensgschichte in Schrift, Bild, Doon oder in ere andere Form ufbewaare und chönne Schriftsteller, Autore (au Ghostwriter), Höörbuechbroduzänte und Filmmacher si. Autobiograafe si Lüt, wo daas mit iirem äigene Lääbe mache.

Mä cha dr Griech Xenophon im vierte Joorhundert vor dr Zitewändi as dr erst Biograaf im ängere Sinn aaluege.

Dr literarischi Biograaf schribt Wärk, wo in d Kategorie vom historisch-biografische Roman über Noochdichdige vom ene Lääbenslauf bis zu fiktiv-biografische Historieromään gönge.



</doc>
<doc id="45778" url="https://als.wikipedia.org/wiki?curid=45778" title="Wiederkäuer">
Wiederkäuer

Daier (Ruminantia) sin en Unterornig vu dr Baarhuefer (Artiodactyla). Si sin Pflanzefrässer un hän e meedailie Daiermage, wun ene s dur mikrobielle Verdaiig megli macht au sonig Chohlehydrat as Nahrig z nutze, wu anderi Suuger mit nume aim Mage nit chenne verdaue (zem Byschpel Zällulose). Daier wäre in di bode Gruppe Zwärgbeckli un Stirnewaffedreger unterdailt.

Ußer dr Daier chennen au anderi Bflanzefrässer wie Känguru, Schlankaffe, Ross un Hasenartigi Zällulos mit Hilf vu Mikroorganisme verdaue.

Dr Name 'Daier' chunnt dohär, ass dr vorverdaut Nahrigsbrei in Ruezyte vum Dier uffegworgst un nomol verbisse wird (alemannisch „daie“ oder „däue“, au „maie“ oder „mahle“), voreb d Nahrig wider abegschluckt wird un in di aigetli Verdauig goht.

Dr Daiermage bstoht zmaischt us Abschnitt: Dr Labmage (Abomasum) entspricht em aihehlige Mage vu dr Monogastrier. Vorgschaltet het s drei Vormäge, wu us unterschidlig differänzierte Abschnitt vum Halsrohr entstehn: Wammmage (Rumen), Chappemage (Retikulum) un Manigfalt (Omasus). Dr Wammmage het e Vorhof. Wänn dää separat zellt wird, chunnt mer uf fimf Mäge. Mänmol wäre au Wammmagen un Cahppemage funktionäll zum "Reticulorumen" zämmegfasst.

Bim Gras frässe wird d Bflanzenahrig nume grob bissen un verschluckt. Si chunnt derno iber dr Vorhof in dr Wammmage. Dert, aber au in dr andere Vormäge, läbe zahlrychi Mikroorganisme wie Bakterie, Aizäller un Häfe, wu dr Nahrigsbrei guet dermit vermischlet wird. D Mikroorganisme chenne di maischte Chohlehydrat zue Stoff abböue, wu vu dr Wammmagewand cha resorbiert wäre. Bi däm „Fermentation“ (Jäsig) gnännte Vorgang wären au Chohlehydrat ufgschlosse, wu anderi Dierarte nit chenne verdaue, zem Byschpel Zällulose, eso chenne d Daier die ufnee un energetisch verwärte. D Gas, wu bi dr Fermentation, frei wäre (vor allem Chohledioxid un Methan) sammle sich im dorsalen Wammmagesack, bis si dur dr Ruktus (Raispe) an d Umwält abgee wäre. D Aminosyribiosynthes vu dr Mikroorganisme wird dur Harnstoff aagregt, wu im Gaifer isch un vum Wammmage uusgschide wird, wäge däm chemme Daier ganz ohni zuesätzligi Aminosyrine in dr Nahrig uus..

Dr Nahrigsbrei wird jetz fir di wyter Verchlainerig un Durmischlig zwische Wammmagen un Chappemage rumunum gchniescht, voreb er dur Kontraktione vum Chappemage un vum Vorhof vum Wammmage un dur peristaltischi Wälle vum ibrige Halsrohr, wu hinterschi laufe, wider ins Muul transportiert wird. D Nahrig wird do dur Daie wyter verchlaineret, vorbe si wider verschluckt wird. 

Dr "Chappemage". Är duet greßeri Nahrigsbstanddail zruckhalte un transportiert chlaineri Partikel wyter in dr "Manigfalt". Dert wird dr Nahrigsbrei dur Kontraktion zwische dr Falte uusbrässt un s Wasser resorbiert. Doderdur wird dr Nahrigsbrei yydiglet un d Verdauigssekret im "Labmage" wäre derno weniger verdinnt. Schließli chunnt dr Nahrigsbrei in dr "Labmage", wu – wie au bi dr Monogastrier – dr pH-Wärt dur Sekretion vu Salzsyri gsänkt wird un vor allem Aiwyss un Fätt dur Enzym verdaut wäre. Do wären au d Aiwyss us dr Mikroorganisme freigsetzt, wu s im Nahrigsbrei het. D Aiwyss un d Fätt wäre derno im Dinndarm resorbiert.

Dur di lang Zyt, wu d Nahrig im Daiermage verbringt, wu dert ständig vermischlet un schließlig au yydiglet wird, bilde sich vimol Magestai (Bezoarstai). Des sin verschluckti Hoor un Bflanzefasere, wu sich zämmeballe un verbäppe un all herter wäre, z. B. d Gams-Chugle bi Gämse.

D Daier wäre in zwoo Gruppen yydailt:

Unabhängig vu dr Daier hän au anderi Diergruppe ne gchammerete Magen entwicklet, wu si d Nahrig uf fascht di glych Art chenne verdaue. Doderzue ghere d Kamel, d Flusspfärd, d Nabelsei, d Fuuldier, Schlank- un Stummelaffe un d Känguru. Dr Hoatzin, e sidamerikanische Vogel, verdaut ähnlig wie Daier, bi ihm sin aber s unter Änd vum Halsrohr un dr Chropf zue Vormägen umgwandlet.

D Wal sin mit dr Flusspfärd verwandt un hän vu ihre Landvorfahre dr gchameret Mage gerbt. Ihre Mage funktioniert aber nit as Daiermage, wel si dierischi Nahrig frässe. Grauwal, Grenlandwal un Zwärgwal nutze Bakterie go s Chitinskelett vum Krill z verdaue.



</doc>
<doc id="45779" url="https://als.wikipedia.org/wiki?curid=45779" title="Giovan Battista Ramusio">
Giovan Battista Ramusio

Dr Giovan Battista Ramusio (* 20. Juli 1485 z Treviso; † 10. Juli 1557 z Padua) isch en italiänische Humanist, Historiker und Geograaf gsi.

Dr Ramusio het z Padua bim Pietro Pomponazzi und Aldo Manuzzio studiert, vor allem Latiinisch und Griechisch und vermuetlig au e baar orientalischi Sprooch. Vor allem het er sich aber dr Kosmografii und dr Geografii gwidmet. 1505 het er dr Alvise Mocenigo uf Bariis begläitet und het as Gsandte die venezianischi Republik am franzöösische Hoof mee as zwäi Joor lang verdräte. Spööter het er diplomatischi Räise u. a. in d Schwiz und uf Rom gmacht, und woorschinlig au uf Apulie. Es git Zügnis wo äim lön lo vermuete, ass er au z Egüpte und in Nordafrika gsi isch. 1513 isch er zum Kanzler und 1515 zum Sekretäär vom venezianische Senat ernennt worde. Zu sine Ufgoobe häi d Verhandligen mit em Sebastiano Caboto ghöört. Dr Ramusio het dr Girolamo Fracastoro kennt und vo 1546 bis 1550 in däm sim Huus gwoont. Anderi Bekanntschafte von em si dr Bernardo Navagero, dr Gasparo Contarini, dr Giacomo Gastaldi und dr Raimondi Torriani gsi. E Briefwäggsel mit em Pietro Bembo und em Girolamo Fracastoro si überliiferet.

Vom Ramusio si Vorwort zum Quintilian und zum Livius erhalte, wo 1514 bzw. 1519 in dr Druckerei vom Aldo Manuzzio erschiine si. Er isch vor allem bekannt worde, wil er in sim monumentale Wärk "Delle Navigationi e Viaggi", wo bi Giunti erschiine isch, die wichdigsti Räiselitratuur vo sinere Zit uusegee het. Mä vermuetet, ass dr Ramusio vo 1520 aa Material für die Publikazion gsammlet het. Dr ersti Band, wo Brich vo Räise uf Afrika din si, isch aber erst 1550 uusechoo, denn isch e Band über Räise uf Amerika erschiine, ooni ass dr Naame vom Herusgääber erwäänt wird, aber mit eme Widmigsbrief vom Ramusios an dr Fracastoro. E Band über Räise uf Asie isch 1559 postum publiziert worde. Die Sammlig het im 16. Joorhundert e Hufe Uflaage erläbt und het vil drzue biidräit, ass vili Räisebricht hüte bekannt si, u. a. dr "Milione" vom Marco Polo, wo dr Ramusio bearbäitet und veröffentligt het.




</doc>
<doc id="45780" url="https://als.wikipedia.org/wiki?curid=45780" title="Randen (Berg)">
Randen (Berg)

Dè Randè isch èn plateauartigè Höèzuug, wo zum gröschtè Deil im Schwizer Kanton Schaffhuusè lyt. Èn chlynèrè Deil im Nordè, wo sich dè högschsti Buck vom Randè mit befindet, isch z Badè-Württèbärg zwischè Stüèlingè un Tengè. Uf de Schwizer Site isch de högschti Punkt mit zwüsche Begginge und Merishuusè.
Dè Randè isch Bschtanddeil vo dè Daflèjura-Landschaft, wo sich zwischè Basel un Coburg erschtregge duèt. S Daflèjura sin èn Deil vom sognanntè Süèdweschtdütschè Schichtschtufèland.

Dè Daflèjura vom Randè findet sini Fortsetzig im Südè im Daflèjura von Chläggi, Aargau un Baselbièt, im Nordè im Baarjura "(Eichberg, Längi u. a.)". Dè "Buchberg" bi Blummbärg ghört uffgrund vo sinerè Laag süèdlich vo dè Aitrach eigentlich no zum Randèkomplex.

Dè Randè isch dè Weschtdeil von èrè Wyssjura-Schichtschtufè. Selli Schichtschtufè isch durch Erosion scho stark vokeit un wyst doher kaum no Stufèflächè uff. Im Berych vo dè Däler un vo allem im Berych vom weschtlichè Stufèrand wyst dè Randè Traufhöchènè vo rund 350 Metèr ( bis ) uff (vgl. Albtrauf). Diè Schichtschtufè goot über s grossi Nord-Süèd-Dal vo dè Durach (Merishuusener Dal), welles dè Randè deilwys abgrenzè duèt, nõch Oschtè witer, wo dè Reiet dè Oschtdeil vo dè Schichtschtufè markyrt.

Dè Randè isch zum Hauptdeil uss Malmschichtè uffbaut, èm sogenanntè "Wyssè Jura", wa denn au uff dè Hochflächè als wyssè Kalchschtei sichtbar isch. Diè Haaldè vom Randè sin durch unterschydlich harti Schichtè vo sellerè Malmformation charakterisiyrt. Während diè hartè Kalkschichtè steil sin un zu nèm grösserè Deil bewaaldet, wyset diè weicherè Mergelschichtè au flachi Terrassè uff. Selli könnet landwürtschaftlich gnutzt wörrè.

D Hochflächè vom Randè sin vom Nordweschtè nach Südoschtè lycht abfallend. Well diè geologischè Schichtè stärker gneigt sin als diè Hochflächè, folget vo Nordweschtè nõch Südoschtè geologisch jüngeri Schichtè in topographisch düèferi Laagè.

Vor 190 Million Johr hèt s Jurameer s hütige Randègebièt überfluètet. I sellem seichtè Gwässer sin während Johrmillionè Kalkschichtè abglageret worrè, welli sich zuè Jurakalchschtei vofeschtiget hèt. Diè Überräscht vo dè Meeresbewooner findet mo hüt no huufèwys in Form vo Fossiliè (Voschteinerungè).

Durch gu Schaffhuusè konvergyrendi Erosionsdäler (Durachdal, Orserèdal, Hemmèdal un Eschemèrdal) un anderi Erosionsdäler (Lieblosedal, Kurzdal, Langdal, Chällè, Doschtèdal un Müllidal), wörd dè Randè in villi Abschnitt zerlait un es wörd vo dèm hèr au vo sibè verschidnè Randè gschprochè, woby s uff vir vo dè Schwizer Randè èn Uussichtsdurm hèt:
Dè högschti Punkt vom schwizerischè Randè lyg mit uff èm Gebièt vo dè Gemeind Merishuusè i dè Nõchi vom Hagèdurm. Alli vir Randèdürm biètet Rundsicht i d Schwizer Alpè, dè Schwarzwald, i dè Chläggi un dè Hegau.

Als "Süèdrandè" benamst mo i dè Schwiz dè Höhèzuug, wellè im Weschtè nördlich vo Neuhuusè, bi dè sognannte Beringer Èngi aafangt, übber dè Laufèbärg, Jeschtettè, dè Wannèbärg un Rossbärg (inklusyv Ruinè Randegg) füürt un im Weschtè mit èm Hasèbärg bi Oschterfingè reschpektyv Wilchingè èndet. Dõmit bildet desell Randè d Südflankè vo dè Ebeni vom Chläggi wiè au d Nordflankè vom Wangèdal. Im Südrandè isch bis zu dè 1. Hälfti vom 20. Johrhundert Boonèärz gförderet worrè, wa hüt no aahand vo mengè Bohnärzschtollè ersichtlich isch.

Als "Chlynè Randè" benamst mo z Dütschland dè Höhèzug, wo im Weschtè bi Homburg aafangt, übber dè Düèngemer Bürgerwald, Lauchringè bis zum Bechtersbooler Sattel füürt. Öschtlich vo Bechtersbool folgt s Härzschtugg mit:
nõch Balm füürt.
S Wangèdal drènnt dè Chlynè Randè vom Süèdrandè.S Dal vum Schwarzbach un d Sitèdobel spaaltet dè Chlyne Randè im öschtlichè Deil zwüschè Balterschwyl un Rièdèrè in èn Deil, wo nördlich un ein Deil wo südlich vo Dettighoffè volauft. Uff èm nördöschtlichè Deil lyt Albfüürè, dè südöschtlichè Deil drènnt s Schwarzbachdal vom Rafzerfäld.
Am Suèdfueß isch au Boonèärz gförderèt worrè, drum drait d Gegènd um Hoèdengè, wo am Fuèß vom Chaaltè Wangè lyt, dè Spitznammè "Boonèvirtel",

Infolg vom kalchigè Untergrund gildet dè Randè als wasserarm un alli chlynerè Bäch ausser dè Durach füüret bi Drochèheit kei Wasser.

Alli Randègmeindè sin per Bus erreichbar. Diè Hochflächè sin abber durch dè öffentliche Vokeer nit erschlossè. Dè ganz Randè isch vokeersfrei. Nu di folgendè Strõssè dürfed durch dè motorisyrte Brivatvokeer bnutzt wörrè: Siblingè–Siblinger Randèhuus, Schaffhuusè–Beringer Randè (Nadurstrõss) un Kischtèpass Beringè-Schaffhuusè (Nadurstrõss).

Diè Randèübberfaart (Scheitelhöchi vo 847 m ü. M.) vobindet Beggingè mit Hemmèdal un isch 10 km lang. Diè Strõss isch nit durchgängig asphaltyrt. È rund zwei Kilometèr langes Stugg obberhalb vo Hemmèdal isch gschotteret. Selli Streggi darf vom motorisyrtè Brivatvokeer befaarè wörrè un isch im Winter göffnet.

Diè ehemõlig Gmeind Hemmèdal, hüt èn Ortsdeil vo Schaffhuusè, befindet sich in èm Randèdal un isch als einzigi Schwizer Ortschaft vollschtändig vom Randè umgää. Folgendi Gmeindè befindet sich a dè Haaldè vom Randè (im Uhrzeigersinn vo Schaffhuusè wèg): Schaffhuusè, Neuhuusè, Beringè, Lööningè, Siblingè, Schlaatè, Beggingè, Blummbärg, Bargè, Merishuusè. S Breiti Quartyr vo Schaffhuusè lyt usserdèm vollschtändig uff èm Uusläufer vom Randè.

Dè Randè isch im Frühling, Summer un Hèrbscht è belièbtes Wandergebyt mit èn Huufè guèt markyrtè Wanderwäg. Dè Schwizer Alpè-Club SAC betrybt uff èm Hasèbuck i dè Nöchi vom Hagè è Hüttè. Uuf èm Randè git s villi offizièlli Füèrschtellè. Diè bekannteschti isch bi dè Spill- un Lagerwysè «Zelgli» () bim Schaatemer Schlossrandè.

Sit 2008 füürt diè regionali Routè 34 Chläggi-Rhy-Wäg vo Wanderland Schwiz vo Hallau nõch Schaffhuusè. Dè Donau-Randè-Pilgerwäg füürt übber dè Randè nõch Einsidlè.

Dè Randè isch au für Mountainbike-Faarer ès schööns Gebièt. So füüret au alljöhrlich diè beidè grossè Mountainbike-Rennè, s lokali Randen Bike Race un dè nationali Goldenrace Bike Marathon übber diè Höè vom Randè.

Im Winter wörd bi guètè Schneeverhältnis Langlaufspuren vo 15 km resp. 7 km mit Start beim Siblingèr Randèhuus klassisch, sowiè ei Skatingloipe mit 10 km präparyrt. Witeri Rundkurs wörrd im Eschermèdal (3 – 5 km) un bi Bargè (2,5 km) gschpurt. Nit präparyrti Uffschtyg sin durch s Eschheimerdal (10 km) un vo Hemmèdal (5 km) signalisyrt. Diè Loipè wörd durch d Langlaufwandergruppè Schaffhuusè betreut.

Uf èm Randè git s folgendi Gaschthüüser: Siblingèr Randèhuus, Beringèr Rand!huus, Schlaatemer Schlossrandè (nur im Summer/Herbscht an Wochèendè), SAC Hasèbuck-Hüttè, Naturfrüündèhuus Buchberg, Babèdal bi Schlaatè. In jederè Dalgmeind befindet sich ebbèfalls Gastschtättè.

Belièbt isch d Sauschwänzlebaan, wo vo Wizè übber Grimmelzofè, Epfehofè un Füètzè mit Keerdunnel un Viadukt gu Blummbärg volauft.

Diè geologischè Eigèheitè sin brägend für s Landschaftsbild: dè Randè bschtoot vo allem uss kargè, fascht nit bsidletè un nu land- un forschtwürtschaftlich gnutztè Hochflächènè. Èn Grossdeil vom Randè isch bewaldet. Waldföörèschtreifè, wo mo am Ènd vom 19. Johrhundert uff brachglaigtè Äcker aaglait hèt, lönn en mengmoll wiè nen Park uussää.

D Freiflächènè wörred gröschtèdeils extensiv bewürtschaftet. Hüüfig findet mo Magerwisè mit rychèr Artèvylfalt mit u. a. i dè Schwiz seltènè Orchideè un Steppèpflanzè. D Bewürtschaftig vo dè Randèhochflächè erfolgt mit wenigè Uusnaamè vo dè Dalgemeindè uus. Diè Uusnamè bschtônn uss einzelnè Höf, wo voeinzelt am Randèfuèß bzw. am Übbergang vom Wisègrund zu dè bewaldetè Randèhaaldè ligèt. Dè Kalchschtei ka nu wènig Wasser spychèrè. In drochnè Johr entschtoot Wassermangel.

È bsunderi Form vo Hof stellt s Babèdal dar, è Alp mit zuèghörigem Buèrèhof. S Babèdal isch diè einzigscht Alp im Kanton Schaffuusè un glychzitig diè nördlichschti Alp i dè Schwiz.

Dè Randè lyt im «Regèschattè» vom Schwarzwald un ghört dõher zu dè drochenschtè Gebièten vo dè Schwiz. Im langjöhrigè Mittel keiet dört nu 760–800 mm Nidderschlaag (= Liter pro m² p.a. ).

D Randèhöchènè sin ab em Früèmittelaalter grodet un mit Einzelhööf un chlynè Dörfer bsidlet worrè (z. B. Eschè im hütigè Eschèmõ Dal), welli ab em 14. Johrhundert meischt widder uffgää worrè sin.

Mitti Juni 1067 hèt dè römisch-dütsche Könnig Heinrich IV. dem Gründer vom Kloschter Allerheiligè un dè Stadt Schaffhuusè Graf Eberhard vo Nellèburg è grosses Jagdgebièt (Mundat, Wildbann) voliè, welles grossi Deil vopm Randègebièt uusgehend vom Rodrichschtei umschlossè hèt. Da dè Kanton Schaffhuusè Rächtsnõchfolger vo Stadt un Kloschter isch, wörd s Jagdgebièt uff èm Randè als Kern vom hütigè Kanton Schaffhuusè aagluèget. Nebbè Rhy un Chläggi isch dè Randè vo nèrè grossè Bedütig für d Schaffhuuser Identität.

Nebbè dè Landwürtschaft isch dè Randè bis ys 19. Johrhundert als Holzliferant un Gebièt zu dè Iisèärzgwinnig vo Bedütig gsi, so z. B. für s Iisèwärk Laufè am Rhyfall un d Gièsserei vo Johann Conrad Fischer. D Waldnutzig isch so schtark gsi, dass dè Randè im 17. Johrhundert fascht völlig abgholzt gsi isch. Erscht Endi 19. Johrhundert sin für d Forschtwürtschaft brachglegti Äcker im grossè Stil widder uffgforschtet worrè.

Im früè 20. Johrhundert sin erneut Einzelhofsidligè (Griesbachhof, Blôshaaldè, Hägliloo, Siblinger Randèhof).

Bim Orkan Lothar sin am 26. Dezember 1999 grossi Waldbeschtänd uff èm Randè vonichtet worrè.



</doc>
<doc id="45781" url="https://als.wikipedia.org/wiki?curid=45781" title="Seebrugg">
Seebrugg

Seebrugg isch èn Wyler i dè Gemeind Schluchsee im Nadurpark Süèdschwarzwald. Er lyt uff übber Seehöchi am öschtlichè End vom Schluchsee nõch bi dè Staumuer vom Schluchseewärk, wo nebbè sinèrè Funktion als Stromerzüüger au èn turistischè Aazièhigspunkt isch. Seebrugg isch èn guètè Uusgangspunkt für Wanderungè i sellem Gebièt. È Jugendherberg büètet Übernachtigsmöglichkeitè für Wanderer un anderi Gäscht.

Seebrugg isch während èm Beschtõ vo dè Landgrõfschaft Stüèlingè dè weschtlichschte Èndpunkt vo sellem Herrschaftsgebièt gsi.
Im Johr 1795 hèt dè Wyler 9 katholischi Ywooner ghaa, un isch asè a s Kloschter z Bläsy vokauft worrè. Sèlli Hèrrè hèn z Seebrugg è großi Wǜrtschaft un è großi Zehntschüèr baut, beidi sin bim Uffschtauè vom Schluuchsee i sèllèm untergangè.
Dè Bau vo dè Staumuèr, welli 1933 färtig gsi isch, hèt è yschnydends Ereignis für Seebrugg dargschtellt. Gmääß èm Ortsnamè muè vor èm Uffschtauè vom Ursee è Brugg a dèrè Schtell übber d Schwarza exischtyrt haa. S Niveau vom See isch nadürlich vo Ursee bis zum hütigè Stausee um ca. 30 Metèr gschtygè, wa immer au èn Landverluscht im Uferberych zur Folgi hèt.
Im Zweitè Weltchrièg hèt sich z Seebrugg s "Luftwaffèhälfer-Uusbildigslager Seebrugg" befundè, wo dè Schüèler durch diè "3. lychte Flakabteilung 932" zu nèm Luftwaffèhälfer uusbildet worrè isch. Zuèdemm hèt diè FLAK-Abdeilig d Staumuèr vor Düèfflièger schützè söllè.

Im Johr 1957 isch z Seebrugg è Strandbad mit Bademeischter un Voleih vo Ruèder- un Drèttböötli sowiè èn Kiosk ygrichtet worrè.
Sit èm 1. Juli 1971 isch Seebrugg zämmè mit sim Gmeindehauptort Fuulèfürscht nõch dè Schluuchsee ygmeindet worrè. Schu dèvor isch Seebrugg also nit sèlbschtändig gsi, sondern a Fuulèfürscht aaghängt gsi.

Z Seebrugg zweigt vo dè B 500 diè L170 ab, welli gu Bõõdorf füürt. Z Seebrugg endet ußerdemm dè 32 Kilometèr langi Färnschiiwanderwäg Hinterzartè-Schluchsee.

Dè Baanhof Seebrugg isch Èndstation vo dè Dreiseèbaan, welli tagsüber im Stundètakt faarè duèt un s gsamti Feriègebièt um dè Schluchsee mit Titisee un Fryburg vobindè duèt. 
Seebrugg isch früèner èn wichtigè Baanhof für dè Güèterumschlaag vo dè Badischè Staatsbrauerei Roothuus gsi, woraa hüt zwei Güterwagongs am Ènd vo dè Dreiseèbaan erinneret. 
Nöchdèmm s uff dè Dreiseèbaan kein Fernvokeer, sondern nu no Regionalvokeer gää hèt, sin diè umfangrychè Gleisaalaagè öschtlich vom EG nimmi für dè Personèvokeer gnutzt worrè. Des hèt au demit z duè ka, dass diè Dütsche Baan uff Wendezüüg gsetzt hèt. Im Regelbetrièb stoot s Deckigssignaal vor èm Abschtellgleisfäld uff Halt (Hp0).

Sit 2008 residyrt dè Ysèbaanvoein IG 3-Seèbaan e. V. uff sellem Abschtellgleisfäld. Nõchdem im Johr 2010 èn Wasserkranè z Seebrugg montyrt worrè isch, wörred ab 2013 d Gleisaalaagè im Baanhof sanyrt, um è Ysèbaanmuseum mit Museumsbetrièb z Seebrugg z etablyrè.


</doc>
<doc id="45782" url="https://als.wikipedia.org/wiki?curid=45782" title="Badische I e">
Badische I e

D Gattig I e vo dè Großherzoglich Badischè Staatsysèbaan bezeichnet zweiachsigi Tenderlokomotyvè, welli vo dè Maschinnèbaugsellschaft Karlsruè für dè Ysatz uff Nebbèstreggè und für dè Rangyrbetrièb baut worrè. Bi dè Dütschè Rychsbaan sin si zämmè mit dè badischè I b als Baureiè 88.75 i dè Nummerèblaan ygreit worrè.

Bis i d 1880er Johr hèn diè Badischè Staatsysèbaanè voaalteti Maschinnè vo allè möglichè Bauartè als Rangyrlokomotyvè ygsetzt. Dè Ysatz vo so unterschiedlichè un au mengmõl ungeignetè Faarzüüg isch abber uff Duèr unwirtschaftlich gsi. Desalb hèt sich d Staatsbaan entschlossè, für dè Rangyrdiènscht un dè lychte Nebbèbaanbetrièb zweifach kuppleti Tenderlokomotyvè aazschaffè.

Diè erscht Liferseriè isch 1887 vo dè Maschinnèbaugsellschaft Karlsruè gliferet worrè. Bis 1892 sin witeri füüf Seriè bschafft worrè. Ygsetzt sin diè 30 Lokomotyvè vorrangig uff dè Bahnhööf un Streggè im Schwarzwald. In fascht allè Baanbetrièbswärk sin Maschinnè vo dè Gattig I e stationyrt gsi. Abglöst sin diè Lokomotyvè vo dè Gattig X b.

Vo dè Dütschè Rychsbaan sin no 25 Lokomotyvè übernõ worrè. Bis Endi vo dè 1920er Johr sin diè meischtè Lokomotyvè uusgmuschteret worrè. 88 7553 (Nr. 121) isch 1930 a è Bauunternemmè vokauft un 1945 uff èm Gebièt vo dè Österrychischè Bundesbaan uffgfundè worrè. Im Oktober 1956 isch denn d Uusmuschterig erfolgt.

Diè Lokomotyvè hèn übber èn Blechraamè mit 20 mm dickè Plattè un èm zwischè dè Raamèwangè ligendè Wasserkaschtè vofüègt. Dè gniètete Langkessèl hèt zwei Schüss kaa. un isch relativ hoch aagordnet gsi. Dè Reglerdoom isch uff èm vorderè, dè Dampfdom mit dè Sicherheitsventyl Bauart Meggenhofen uff èm hinterè Schuss aagordnet gsi. Èn rundè Sandkaschtè isch zwischè dè Doom aagordnet gsi. Dè Stehkessèl hèt i d Rahmèwangè iè graagt. Diè Yschtrömroor sin ußerhalb vo dè Rauchkammer aagordnet.

Diè Fedderig isch mit Blattfeddèrè uusgschtattet gsi, diè obberhalb vo dè Rahmèobberkantè aagordnet gsi isch.

S Zweizilinder-Nassdampftrybwärk isch ußèligend waagrächt aagordnet gsi. D Kraftüberträgig isch uff diè zweit Kuppelachsè erfolgt. Diè Allan-Stüèrig isch ebbèfalls ußèligend aagordnet gsi. Diè Flachschièber hèn è üßeri Yschtrömig bsessè.

D Kuppelräder sin von èrè Druckluftbrèms Bauart Westinghouse beidsitig abbremst worrè.



</doc>
<doc id="45783" url="https://als.wikipedia.org/wiki?curid=45783" title="Seeschlacht bei Curzola">
Seeschlacht bei Curzola

D Seeschlacht bi Curzola het am 8. Septämber 1298 zwüsche de Flotte vo Venedig und Genua bi dr dalmatinische Insle Korčula im Adriatische Meer stattgfunde. Die venezianischi Flotte under em Kommando vom Admiral Andrea Dandolo isch vo de Genuese under em Admiral Lamba Doria gschlaage worde, wo dä mit sinere Resärve e Manöver duuregfüert und d Venezianer überrascht het. Vo de Duusige vo Gfangene, wo d Genueser gmacht häi, isch dr bekanntist dr Marco Polo gsi.

D Schlacht isch Däil gsi vo der Usenandersetzig, wo sich die vier sogenannte „Seerepublike“ („repubbliche marinare“) Venedig, Genua, Pisa und Amalfi im Middelalter gliiferet häi. Gege s Ändi vom 13. Joorhundert si Amalfi und Pisa gschlaage gsi und us em Kampf um d Hegemonii usgschiide. Genua het mit em Siig bi Curzola si Vorrangstellig für Joorzäänt gsicheret und sä bis zum Chioggia-Chrieg (1378−1381) chönne halte.



</doc>
<doc id="45785" url="https://als.wikipedia.org/wiki?curid=45785" title="Republik Genua">
Republik Genua

D Republik Genua ( ‚Erlauchtisti Republik Genua‘, Genuesisch: Repúbrica de Zêna (IPA: ɾeˈpybɾika de ˈzeːna) isch e Republik bzw. Adelsrepublik im Gebiet vom hütige Italie gsi, wo am 14. Juni 1797 as Dochderrepublik vo dr französische Erste Republik zur Ligurische Republik worde isch. 
Im Middelalter isch Genua e Kolonialmacht worde und äini vo de vier groosse Seerepublike vo Italie. Genuesischi Chauflüt häi mit em Handel vo Geträid und Sklave iiri grösste Gwünn gmacht. Dr Sklavehandel isch as Erb vo dr römische Wirtschaftswält nöi beläbt worde und d Sklave si e wirtschaftligs Guet vo hoochem Wärt gsi; dr Handel mit Chorn isch vor allem für d Ernäärig vo dr Republik kritisch gsi. Anderi wichdigi Handelsgüeter si Gwürz, Waggs, Belz, Salz, Fisch, Kaviar und Nüss gsi.
Scho im 10. Joorhundert isch d Stadt Genua vom Häilige Römische Riich unabhängig worde.
Im 11. Joorhundert häi d Genueser zämme mit Pisa d Sarazene im Süde vo Italie bekämpft und sich an de Chrüzzüüg bedäiligt. Wo Pisa si äigeni Seemacht usbaut het und sich zun ere ärnsthafte Riwalin vo Genua entwigglet het, het s Chrieg gee, wo d Genuese in dr Seeschlacht bi Meloria am 6. August 1284 für sich entschiide häi. In dr Usenandersetzig mit dr Republik Venedig häi d Genuese dere iiri Flotte am 8. September 1298 in dr Seeschlacht bi Curtola besigt und sich für Joorzäänt e Vorrangstellig in Italie gsicheret.

Wäge de innepolitische Kämpf in dr Stadt und em Vormarsch vo de Osmane het Genua im 16. und 17. Joorhundert immer mee Kolonie und Macht verlore. 1796 het dr Napoleon Bonaparte Genua bsetzt und e Joor spööter die Ligurischi Republik gründet.




</doc>
<doc id="45786" url="https://als.wikipedia.org/wiki?curid=45786" title="Christian Rasch">
Christian Rasch

Dè Christian Rasch (* 1968 z Lerrach) isch ein dütschè Manager. Bekannt worrè isch er als Chef vo dè Stuègetter Hofbräu-Brauerei, wo er als Direktor gleitet hèt. Im Badischè isch er in Fokus gruckt, sit er als Alleivorschtand d Roothuus-Brauerei leitet.

Dè Rasch Christian isch z Lerrach im Johr 1968 geborè worrè. Als Beruuf gleert hèt er Hotelbetrièbswirt. Sit 1992 isch er in füürendè Bositionè bi dè Radeberger Brauerei gsi. 2008 hèt er als Votrybs- un Marketingdirektor bi dè Stuègetter Hofbräu in leitender Bosition gschafft. Sit 2010 isch er sellèrè Brauerei vorgschtandè. Ab èm 1. Juli 2013 hèt er schlièßlich dè Vorschtand bim Roothuus übbernõ.



</doc>
<doc id="45789" url="https://als.wikipedia.org/wiki?curid=45789" title="Schlücht">
Schlücht

D Schlüècht isch èn Fluss, wo im Süèdschwarzwald bi Roothuus, Gmeind Grõfèhuusè entschpringt un z Waldshuèt-Düèngè i d Wuètè mündet.

S Quällgebièt vo dè Schlüècht lyt uff dè Hochebenè vom Schwarzwald, öppè 20 km öschtlich vom Fèldbärg. Nõch öppè 1,1 km Lauf mündet diè no jungi Schlüècht i dè Schlüèchtsee (ca. 917 m ü NN). Im witèrè Volauf schnydet sich d Schlüècht stetig düèfer i s Gländ y u flièßt scho ca. 5 km nõch dè Quälle durch èn Dalyschnitt vo ca. 80 m Düèfi. Widderum nõch ca. 5 km kunnt dè Fluss kurz vor Üülingè, dèm südlichè Ortsdeil vo Üülingen-Birchèdorf, widder in è flachi Dalmulde. Öppè i dè Mitti vom Lauf vo dè Schlüècht bi Flusskilometer 15 duèt s Gwässer d Grundschicht (aalts Granit) vom Schwarzwald uff èrè Streggi vo rund 10 km durchschnydè. Sellè Abschnitt vom Schlüèchtdal hèt d Uusmaaß von èrè Schlucht mit me öppè 150 m duèfè un engè Yschnitt un gächè Felswänd. Dè Schluchtabschnitt fangt bim "Rièderschteeg", öppè 3 km unterhalb vo Üülingè aa un gòt bis Guètèburg. Dè bekanntischt Flüè dört isch dè "Schwedèfelsè", wo uugfäär uff dè Hälfti zwǜschè dè Mettmamündig un èm Wyler Witznau uff dè Gemarkung vo Bèrau lyt. Well öppè 80 % vom Schwedèfelsè sänkrächt nõch obbè gòt, isch sellè Fels au als Kletterfelsè geeignèt . Diè letschtè drei Kilometèr vor dè Mündig volaufè widder in èm breitè Dal. Dè natürlichi Flusslauf in sellem Berych isch i dè Vogangèheit begradigt un in Dämm gfasst worrè. Dèsell Flussabschnitt vo dè Mündig bis zum Ytritt i d Schlucht gu Gurtwyl isch wasserwürtschaftlich als "Gwässer 1. Ornig" ygschtuuft.

õ
Alli größerè Zuèflüss vo dè Schlüècht träffet us weschtlicher Richtig, wo si vo dè Höhè vom Süèdschwarzwald kömmet, uff d Schlüècht.

Im Mündigsberych vo dè "Schlüècht" wörd dè Fluss vo dè Bundesstrõß 34 chrützt. D Landesstrõß 161 kunnt vo "Hoètengè" am Hochrhy un füürt durch s unteri "Schlüèchtdal" bis "Gurtwyl". Ab "Gurtwyl" voläuft d Landesstrõß 157 bis zum Quellgebièt z "Rôthuus" durch s "Schlüèchtdal", wo si a d L 170 aaschlièßt.

Im Mündigsgebièt vo dè "Schlüècht" hèt dè Fluss bis zum 18. Johrhundert èn gwundenè Lauf un meereri Sitèärm. Wegè immer widderkeerendè Hochwasserschädè sin ab 1789 erschti größeri Maaßnaamè zu dè Ydämmig vo dè "Schlüècht" blaanet gsi. Z Aafang vom 19. Johrhundert isch nõch erneutem Hochwasser un zum Schutz vo dè neuè Schlüchtbruggènè zwischè "Waldshuèt" un "Düèngè" witer a dè Uferbefeschtigungè un dè Begraadigung vo dè Schlüècht gschaffet worrè. Dè Bau vo dè Ysèbaabrugg witer flussuffwärts hèt diè vollschtändigi Begradigung un Befeschtigung zwischè Mündig un "Gurtwyl" nõch sich. Unterhalb Aichè isch bi Guètèburg us èm chlynè Flusskraftwärk um 1900 diè hütig Firma GUTEX entschtandè.

S Schlüèchtdal isch im Mittelaalter un früèner è strategisch un taktisch bevorzuugtes Gebièt für dè Bau vo Burgè un Weeraalaagè. Selli sin:
Vo allè Aalaagè sin nr no Ruinè bzw. Muerrescht erhaaltè.

Wäg èm steilè Flüè im Schluchtabschnitt, vo allèm uff dè rächtè Sitè, hèt mò i dè 1930er Johr Gämsè im Schlüèchtal heimisch gmacht. Witeri Beschtänd vo Gämsè git s im Dal vo dè Schwarza bzw. a dè Schwarza-Haaldè.


</doc>
<doc id="45790" url="https://als.wikipedia.org/wiki?curid=45790" title="François de Capitani">
François de Capitani

De François de Capitani, (* 12. Januar 1950 z La Sagne, † 18. Dezember 2012 z Bärn) isch e schwizer Historiker, Sachbuechoutor, Konservator, Museumspädagog, u e Veraastauter vo Kulturereigniss gsii. Er ghört zu de früene Verträter vo de modärne Museumspädagogik.

De François de Capitani hed z Bärn d Matura gmacht. Ar Uni Bärn hed är i Gschicht u Philosophii abgschlosse. Promowiert mit "summa cum laude" u s Thema hed gheisse: «Zum Entstehen einer politischen Öffentlichkeit in der Schweiz. Die Mitglieder und Gäste der Helvetischen Gesellschaft 1761–1797».

De François de Capitani isch z letscht Leiter vom Schwizer Landesmuseum z Züri gsii. I dere Stellig hed er verschidnigi Uustellige gschaffe, wo n er vouksnooch präsentiert hed.

Näbe sir Arbet am Landesmuseum isch er Kurator u wüsseschaftliche Berater am Schwizerische Nazionalmuseum im Schloss z Prangins gsii. Aus Berater hed er no angeri Museeä ir Romandie ungerstüzt. 

Aus Outor hed er die Büecher gschribe:

Vo dene Büecher isch er Mitoutor gsii:


</doc>
<doc id="45792" url="https://als.wikipedia.org/wiki?curid=45792" title="Schweineartige">
Schweineartige

D Seiartige (Suina), au „Nitdaier“ (Nonruminantia) gnännt, sin e Unterornig vu dr Baarhuefer. Si zaichne sich im Verglych zue dr Schwiilesohler un dr Daier dur e relativ gringi Spezialisierig uus. Ihre Mage isch zwoo- oder dreichammerig un nit zum Daie gaignet. Zue dr Seiartige ghere zwoo rezänti Familie, di Altwält- oder Ächte Sei (Suidae) un d Neiwält- oder Nabelsei (Tayassuidae). Derzue wird en uusgestorbeni Gruppe vu große seiartige Dierer in d Suina gstellt, d Entelodontidae.

Friejer sin au d Flusspfärd zue däre Gruppe zellt wore, no neiere molekulargenetischen Untersuechige sin si aber nit seli nooch verwandt mit dr Seiartige, derfir sin si di negschte Verwandt vu dr Waal.




</doc>
<doc id="45795" url="https://als.wikipedia.org/wiki?curid=45795" title="Rustichello da Pisa">
Rustichello da Pisa

Dr Rustichello da Pisa (au: "Rusticiano, Rustaiciano, Rustico, Rustiniano, Rusticien" oder "Rusticello da Pisa"; * 13. Joorhundert z Pisa; † 13. oder frües 14. Joorhundert) isch en italiänische Literat, Verfasser vo Ritterromään und Koautor vom Räisebricht vom Marco Polo gsi.

Über s Lääbe vom Rustichello da Pisa isch wenig bekannt. Mä wäiss nid emol, wenn er uf d Wält cho isch und wenn er gstorbe isch. Er isch vo öbbe 1272 bis 1299 aktiv gsi.

Mä nimmt aa, ass dr Rustichello um 1270 uf Ängland und uf Frankriich gange isch, dört Französisch gleert het und in de Joor 1270−1272 dr änglisch Chronbrinz, dr spööteri Köönig Eduard I., begläitet het, wo dä uf e Chrüzzuug in s häilige Land zooge isch. Dr Rustichello het meereri Ritterromään uf Franzöösisch verfasst, drunder um 1275 en Artusroman, vermuetlig dr erst Artusroman vom ene Italiäner, aber mä vermuetet, ass er für daas nume anderi literarischi Kwelle kompiliert het.

D Noochwält kennt dr Rustichello vor allem as Koautor vom Marco Polo sim autobiografische Räisebricht „Il Milione“.

Es isch mööglig, ass er wäärend eme Komflikt zwüsche de Seerepublike Pisa und Genua, im Lauf vo dr Seeschlacht bi Meloria, in d Gfangeschaft vo de Genueser groote isch. Wo dr Venezianer Marco Polo noch dr Schlacht bi Curzola zwüsche de Flotte vo Venedig und Genua au Chriegsgfangene vo de Genueser worde isch, het dr Rustichello in de Joor 1298−1299 d Räisebricht vom Marco Polo ufgschriibe.

Mä wäiss nid, wivil vom Buech vom Rustichello stammt. Es isch umstritte, öb er nume noch Diktat ufgschriibe het, was dr Polo iim verzelt het oder öb er Gschichte vom Polo sälbständig noochverzelt het oder au öb er vom Polo öbbis Schriftligs überchoo het. Vom Marco Polo het mä nüt won er sälber gschriibe het, aber es wird verzelt, ass er us em Gfängnis sim Vater gschriibe het, er söll em Notize und Babbiir uf Genua schicke. Es isch nit sicher, ass dr Marco Polo die altfranzöösischi Sprooch, wo s Buech din verfasst isch, überhaupt verstande het.

Sicher isch, ass dr Rustichello en erfaarene Schriftsteller gsi isch und eso wenigstens die stilistischi Gstaltig vo de Räisebricht vom Chaufmaa Marco Polo entschäidend beiiflusst het. Uf dr Urschrift vom Rustichello basiere öbbe 150 witeri Manuskript.





</doc>
<doc id="45797" url="https://als.wikipedia.org/wiki?curid=45797" title="Sarazenen">
Sarazenen

Sarazene isch e Begriff, wo ursprünglig e Volksstamm bezäichnet het, wo im Nordweste vo dr arabische Halbinsle gläbt het. Noch dr islamische Expansion isch dr Begriff in latiinische Kwelle und im christlige Öiropa as Sammelbezäichnig für die islamische Völker brucht worde, wo vo öbbe 700 n. Chr. aa in Middelmeerruum iidrunge si, und wo d Öiropäer dr Iidruck ghaa häi, ass es Pirate sige. Zu de Sarazene ghööre z. B. d Fatimide, d Ziride und d Abbaside. Es handlet sich um e sogenannte „asümmetrische Geegebegriff“ (Reinhart Koselleck).

Griechisch "Sarakenoi", syrisch "Sarkaye" und latiinisch "Saraceni" het in dr Spootantike (2. bis 4. Joorhundert) zerst emol äi oder meereri Nomadestämm uf dr Sinaihalbinsle bezäichnet, und wie s dr Ptolemaios daargstellt het, im Gebiet vo Nabatäa. Vo wo dr Begriff "Sarazene" chunnt, isch aber nit sicher.
In dr Spootantike isch dr Begriff denn au für die übrige arabische Stämm us dr vorislamische Zit (Eusebius, Hieronymus) brucht worde, und denn wo maurischi und arabischi Armeä in Öiropa iigfalle si, uf alli islamische Völkerschafte. Zur Zit vo de Chrüzzüüg isch s Wort us em Griechische und Latiinische au in die öiropäische Volkssprooche übernoo worde.

Bsundrigs z Frankriich und in dr Schwiz isch hüte no dr Familienaame "Sar(r)asin" bzw. "Sar(r)azin" verbräitet, in dr dütschsproochige Schwiz au "Saratz", z Italie und dr italiänischsproochige Schwiz "Sar(r)aceno", "Sar(r)acino" oder "Sar(r)aceni", und im Änglische "Sarson".



</doc>
<doc id="45799" url="https://als.wikipedia.org/wiki?curid=45799" title="Alp (Bergweide)">
Alp (Bergweide)

È Alp oder Alpe bezeichnet diè Bärgweidè oder Bärgmattè, wo während dè Summermönet gnutzt wörred, un stellt somit è Flurform dar. Wirtschaftsgebäude un suschstigi Infraschtruktur sin i dem Begriff mit ygschlossè.

Denebbè bezeichnet bi üs "Matte" diè zum Weidè un Heuè gnutztè Bergweidè un -wisè als Vegedationsgsellschaft "(Subalpinè Vegedationsstufe)", ‚Alp‘ abber au nu s Gebäude, d "Alphüttè."

Im witerè Sinne bezeichnet Alpwirtschaft odder "Alpbetrièb" sowoll d "Sennerei" (au "Senntum", alpini Milchwürtschaft), "Bärgweidèwürtschaft" (diè summerlichi Vywürtschaft, Sennwürtschaft bim Rind un Transhumanz vo Rösser, Gaiß, Schõf), als au Acker- un Fruchtaabau i dè Bergrüüm ("Bärglandwürtschaft" im Ganzè).

Dè Uusdruck "Alp" isch dè Nominativ vo "Albè", èm urschprünglichè Dativ Singular vom Wort "Alb(è)"/"Alp(è)".

"Alb(è)" widderum isch s glychè Wort wiè dè Namme "Alpè": Sellè vorrömische Begriff bezeichnet urschprünglich woll èn „(hohè) Bärg“ un denn besunders diè für d Landwürtschaft trybendi Bevölkerig vo dè Alpèdäler wichtigi „Hochweid“. Dõgegè sin diè früèner oft aagnõènè Verknüpfigè mit èm indogermanischè Adjektiv *"albhos" „wyß“ als falsch z beurteilè.

Z Bayern (uusgnõ Allgäu) un Öschterrych (uusgnõ Vorarlberg) isch ‚Alp‘ nit gebrüüchlich, dort würd ‚Alm‘ benutzt. Devo abgleitet sin d geographyschi Bezeichnungè vo Flurè, Däler, Päss un Gebirge (meischt im Plural). Im Südoschtalpèraum findet sich ‚Alp‘ für d Yrichtig nimmi i dè Regionalsprooch, dört stõõt "Schwaig", (von mittelhochdütsch "sweige", „Sennerei“) für dè milchvoschaffende Alpbetrib (Schwaighof, bzw. diè zuèghörigi Melkalp).

Archäologischi Forschigè vo dè ANISA wised uff èm Dachschteigebirge (Öschterrych) è bronzezitlichi Alpwirtschaft vo 1700 bis 900 v. Chr. nõch. È Reihè vo Radiokollèschtoff- un AMS-Datyrigè-spektometriè beleget sell Aalter. Selli Alpè sin uff Urweidè in Gruèbè mit eigenem Chlyklima un übber dè Waldgränz zwischè 1500 m un 2100 m gründet. Diè Hüttèräscht erkennt mo zum Deil hüt no a dè Steikränz, wo als Fundament für Blockbautè diènte. Bis jetzt hèt mo 28 Alpè nõhwysè könnè. Selli Alpè dienet dè Naarigsvosorgig vom bronzezitlichè Salzbärgbau z Hallschtatt. Ohni Alpwürtschaft wär dè expandyrendi Bärgbau nit möglich gsi. Sell gildet für alli prähistorischè Bergbaugebiète i dè Alpè.

Uss dè antikè Literadur isch d Exischtenz vo Alpwürtschaft i dè Zit vo dè Römer bekannt. Au uss sellèrè Zit hèt mo mengi Alpè uff èm Dachschteingebirgi un dè Steiner Alpè z Sloweniè archäologisch erforschè könnè. È nennenswertI inneralpinI Besidelig ab èm Neolithikum bis zu dè würtschaftlichè Umwälzigè vom 19. Jahrhundert hettet ohni Alpwürtschaft nit stattgfundè. „Die Almwirtschaft entlastete die Talweiden und ermöglichte eine Vorratswirtschaft für den Winter“.

D "Alpwûrtschaft" als Wirtschaftsform bräägt s Landschaftsbild vo großè Deil vom Hochgebirge z Europa, i dè Alpè un de Pyrenäè. Dè übberwigende Deil vo dè Nordalpè un weschtlichè französischè Pûrenäè wär ohni Alpwûrtschaft bis uff ca. 1500 Meter durchgehend bewaldet. S Weidevyh haaltet d Alpflächè offè, dõdurch wörred Pflanzègsellschaftè gförderèt, welli suscht nu uff Sonderschtandört wiè Felsköpf mit èrè für Bewaldig nit uusreichender Humusufflaag odder in Lawinenstrich vorchömmet. Wôrend i dè Vogangèheit Alpè mit spezièll èm Hochgebirge aabasstè Rindersortè bewûrtschaftet worrè sin, git s hüt dõfür Hochleischtungszuchtformè. Selli sin bsunders vill schwerer als iri Vorgänger, womit si d Bodèdeggi stärker belaschtet wiè iri Vorgänger. Diè traditionèllè Viehgangeln, horizontali Pfadschpurè a dè Haaldè, wörred hüt düefer uusdrettè un könned dõher lychter uffryßè, wa zuè Bodèerosion füürt.

Diè früènerè Alpweidè im Bayrischè Wald heißed Schachtè. Wôrend früèner für d Schaffig vo neuè Weideflächè vill un unkontrollyrt abgholzt worrè isch, isch d Pfleeg vo vorhandnè Alpflächè wiè au d Rodig vo Bärgwald i dè gsamtè Alpè hüt strèng reglementyrt. Trotzdèmm wörred Alpè deils seer kritisch betrachtet. Vo allem in Nationalparks odder Schutzgebièt chunnt s zum Konflikt zwischè Nadurschutz uff dè eintè un Vyhwûrtschaft uff dè anderè Sitè. Allerdings gôn mit dè unwûrtschaftlichè, uffglõènè Alpè wèrtvolli Kulturlandschaftè volorè un vowaldet innerhalb vo ein bis zwei Generationè (30 -60 Johr), wenn nit s Jägervolk für irè Waidwärch Deili vo dè ehemòligè Lichtweid künstlich offè haaltè duèn.

D "Alpbewûrtschaftig", dè Betrièb von èrè Alp, hèt früèner hauptsächlich büèrlichè Zyl diènt, hützdaag chunnt d Landschaftspfleeg dezuè un è Vomarktig übber dè Tourismus.

Dè Vybesatz von èrè Alp wörd als "Bestoßig" bezeichnèt, un in Stöß agää. A vill Ort isch d högschstzuèlässigi Bestoßig von èrè Alp vorgschribbè.

Mò unterscheidet i dè Dreischtufèwûrtschaft dè "Niderleger" (diè unterè Alpè, Maièsäss odder Unterschtafel) un "Obberleger (Hochalp)" odder "Obberschtafel". Èrschteri isch d Alp vo dè Bärgzonè, meischtens zwischè 1300 un 1500 Meter, wo als Vyweid für dè Früè- un Spòtsummer bruchbar isch, zweiteri d Hochweid vo dè Subalpinzonè übber öppè 1500 Meter, wo nu im Hochsummer Gras stòt. Nõch èm Abweidè vo dè Hochalp belait mò nommol einigi Wochè d Niderleger, wo mò besser vor früènerè Winterybrüch gschützt isch.

Wôrend Nider- un Obberleger diè tûpischè Bergweidegründ vom Rind un Pfèrd sin, wörred högschtglegèni alpini Mattè nimmi mit Alphüttè befeschtiget, sondern nu vo dè ganzè Alpsommer über freilaufendè Schòòf- un Gaissèherdè bewûrtschaftet. Selli wörred nu hin un widder uffgsuècht, um si uff Krankètè un Voletzigè z brüèfè un Schleggsalz z bringè. Üblich sin hochglègeni Quèllfassigè, an dennè sich s Chlyvy sammlè cha, a mengè Ort isch s Iihagè üblich, wa sich denn bis i di 3000er-Regionè erstreggè cha, in anderè Gebièt wörred keini baulichè Maßnaamè droffè, wenn s Geläuf geignet isch.

Uff dè Wääg zu dè Alp wärd in mengè Regionè zuèsätzlich au no "Waldweidewûrtschaft" (Hutwûrtschaft) betribbè.

Dè jôhrliche Aafang vo dè Alpbewûrtschaftig isch abhängig vo Witterig un Höhèlaag, meischtens um Pfingschtè, un wörd Alpuffdryb benamst, am Ènd vo dè Alpzit, meischtens im September, findet dè Alpabdryb un aaschlièßende Vyscheid statt.

Je nõch regionaler Tradition un Wûrtschaftsvohältnis sin üblich:

D Unterscheidig vo Galtalp un Melchalp bezièt sich bsunders uff d Infraschtruktur, um d Milch vom Melchvy zu voschaffè, also Buttermachè, Chääsè, Chaskeller un so witer. Uff dè Galtalp isch sell nit nötig.

Dirèkt vor Ort wörd vo dè Alpè "(Sennereiè)" d Erzüügig vo Butter un Chääs ygleitet. Im letschterè Fall wörd dè fertige Chääs anschtell vo dè Milch per Matriaalseilbaan odder Kfz is Dal gfüürt un z. B. a d Chäässchtrõß Bregènzerwald gliferèt. I mengè Gegèndè vofüèged d Alpè übber guètuusbauti Chääskeller, wo dè Chääs dè ganz Summer übber dinne voblybt. Er wörd denn bim Alpabdryb als „stolzi Beutè“ gschlossè mit is Dal abbè brocht.

Traditionèll hèn d Hööfeim Alpèruum, wenn si nit mit èm Ochsè gwûrtschaftet hèn, nu ei, seltè mee Stugg Rösser. Si sin bi dè Summerig vo dè Rindvycher eifach bigschtellt worrè, odder am Hof blibbè. D Aaschprüch vo dè Rösser a s Fuèter sin anderscht, si gelted als gnüègsam, un si könned hinter èm heiklè Rind, wo nu Blattwärch frisst, nõchweidè, well si Stängelwärch vodräged, un sowiso eiwyßrychs Grüèfuèter schlècht vodräged.

Nur in Landschaftschtrich mit großèm herrschaftlichèm Rossbschtand sin au eigeni Rossalpè vobreitet gsi, sowiè für forschtwûrtschaftlichi Rösser (Ruggrösser), Treidelrösser (zum Flussuffwärtsziè vo dè Schiff un Flööß), un äänlichi Beschtänd, wo jewyls übber dè Summer (kein Schlägerig, Niderwasser) – sofèrn si nit als Packross im Säumerwesè im Summer unabkömmlich gsi sin – „frei“ gha hèn. Uff sellènè chönned d Pfèrd irem eigeè Zièvohaaltè, wo si in größerè Hèrdè widderuffnämmed, frei nõchcho. Tûpischi Rossalpè sin dõher meischtens witläufig, abber vo minderer Fuèterqualidät. È eigenes Alpèwesè isch nit nötig, meischtens stòt nu ei Unterkumpft für allfälligi Wachdiènscht.

I dè Zit, wo s Vyy uff èm Obberleger (dè Alp) vobringt, wörd uff èm Niderleger s "Alperheu" gschnittè, a dè gächè Haaldè au hüt no großdeils vo Hand un kaum mit Maschinnè gmacht. Ußerhalb vo dè Weidegebièt wörd s Wildheuè braktizyrt. S Heu isch früèner i dè Heuhüttè glagerèt un nõch Bedarf denn im Winter als bsunders wertvolls Zuèsatzfuèter is Dal transportyrt.

Sell "Heuziè" duèt mit Heuschlittè erfolgè. Es isch eini vo dè gfôrlichschtè Arbetè vom aaltè Bergbuerèläbbè, mit hochè Ufall- un Todesrõtè. D Schlittè sin uffgrund vom mühseligè Winteruffschtyg zum Niderleger mit èm schwèrè Gräät so hoch wiè möglich ufftürmt un hèn lycht mee wiè nè Tonnè gwogè. Vo eim Maa glenkt, dè zweit hinnè als Brèmser, isch d Dalfaart è nu müèsam z kontrollyrends Unternemmè. Zuèsätzlich isch mò uff uusreichendè Schnee aagwisè gsi, un diè bescht Heuzièrzit isch diè gsi, wo hüt als högschsti Lawinèwarnschtufè gildet, nämlich zimli vill in kürzeschter Zit keitè Schnee: Er biètet Füürig, ohni dè Schlittè z stark z brèmsè, un villicht ligèzblybè (wa d Hûlf un dè Spott vo andrè Buèrè nõch sich zogè hèt). Dõher isch d Zaal vo dè Lawinèopfer bim Heuziè woll äänlich hoch gsi wiè diè vo dè vom Schlittè überrolltè odder im Gländi abgschtürztè.

Bi Alpwûrtschaftè könned voschideni Bsitzvohältnis ufftrettè:

Alpbewûrtschaftig durch Jauseschtationè isch è wichtigi Ynaamequèllè vp dè aasässigè Bärgbuèrè. Sie muè hysichtlich dè Duèr in "ganzjöhrig" un "saisonal" unterdeilt wörrè. 

Ir Vorhandèsy isch für Bärgwanderer bsunders in abglägenè Laagè vo entscheidender Bedütig.

1997 hèn z Öschterrych mee als 12.000 bewirtschaftete Alpè bschtandè, wo vo rund 70.000 Alpbuurè zirka 500.000 Stugg Alpvycher druf ghaltè worrè sin. Uff Alpè un Bergmähder sin z Öschterrych 1997 è Flächi vo 851.128 ha entfallè (rund è Viertel vo dè landwûrtschaftlichè Nutzflächi). S gröschte zämmèhängende Alpgebièt vo dè öschterrychischè Alpè isch d Region Teichalm-Summeralm im Grazer Bärgland. 
Allei z Tyrol git s 2200 Alpè, devò 1250 Milchvyhalpè, wo 32 Millionè Kilogramm Milch broduzyrt worrè sin. Mee als d Hälfti vo allnè Küèh vobringed dè Summer uff èrè Alp, diè durchschnittlichi Alpweidezit bedrait im Tyroler Obberland 84 Dääg, im Unterland un Oschttyrol 93 Dääg. Alli zu Alpè ghörendè Flächè mached 47 % vo dè Tyroler Landesflächi uus.

Im Johr 2002 hèn z Bayern 1384 bewûrtschafteti Alpè mit èrè Lièchtweidèflächi vo 40.329 ha exischtyrt, jewyls d Hälfti devò z Oberbayern un im Allgäu. Dezuè chömmed no rund 54.000 ha Waldweidèrächte. Insgsamt sin diè bayrischè Alpè mit 47.840 Rinder, devò 4445 Küèh, 640 Rösser un 4470 Gaissè un Schòòf beschtüggt.

I dè Schwiz wörred ca. 380.000 Stugg Rindvycher, devò 130.000 Küèh uff Alpè gsömmerèt, dezuè öppè 200.000 Schòòf. D Alpflächi bedrait circa 35 % vo dè landwûrtschaftlich gnutztè Flächi, diè gröschte Alpflächè git s i dè Kantön Graubündè (170.000 ha) un Bärn (85.000 ha).

Z Sûdtyrol befindet sich diè gröschte Hochalp vo Europa: d Seiser Alm.

Z Immèschtadt un Miesbach git s diè beidè einzigè Alpwirtschaftsschuèlè z Dütschland.

I der Schwiiz tuet der Schwiizer Alpwirtschaftlich Verband s Alpwääse wyterentwickle.





</doc>
<doc id="45802" url="https://als.wikipedia.org/wiki?curid=45802" title="Alb">
Alb

Alb chan folgendes bedüte:

Alb. stoht als Abkürzig für:

alb. stoht als Abkürzig für:
ALB stoht als Abkürzig für:
Lueg au:


</doc>
<doc id="45803" url="https://als.wikipedia.org/wiki?curid=45803" title="Alp">
Alp

Alp chan folgendes bedüte:
Als Bestantail vome Wort:
Lueg au:


</doc>
<doc id="45810" url="https://als.wikipedia.org/wiki?curid=45810" title="Galeere">
Galeere

E Galeere isch e mediterrans Chriegsschiff im Mittelalter und dr früeje Nöizit gsi, wo gruederet worde isch. Tüpischi Kennzeiche si e schlanke und flache Rumpf, e Räije vo Rueder, e Hilfsbeseeglig und e Überwasserrammsporn am Bug.

Umgangssproochlig wird dr Begriff "Galeere" au für die antike Vorgänger vo de äigentlige Galeere bruucht, däilwiise sogar as Sammelbegriff für alli historische gruederete Chriegsschiff. 

Dr Iisatz vo gruederete Chriegsschiff im Middelmeerruum het sini Vordäil ghaa: Si si vom Wind unabhängig gsi und häi im Gfächt Manöver chönne duurefüere, wo für Seegelschiff ummööglig gsi si. Wemm mä für churzi Zit e hoochi Gschwindikäit het welle erräiche, was bim Ramme wichdig isch, isch das nume mit eme gruederete Schiff mööglig gsi. Usserdäm si d Seegel im Kampf nid iigsetzt worde, was d Aagriffsflechi für Brandwaffe seer verchliineret het und Füür isch die grössti Gfoor für e Schiff us Holz. 

Mit de Chrüzzüüg isch dr Seevercheer im Middelmeerruum schnäll gwaggse und vor allem italiänischi Stedt wie Genua und Venedig häi drvo brofitiert. Si häi Flotte baut zum iiri Handelswääg und Niderlassige z schütze und häi uf gruedereti Chriegsschiff gsetzt, wo Kopie vo antike Dromone mit e baar arabische Nöierige gsi si. Am Ändi vom 12. Joorhundert isch d Galeere entstande: e flinks Schiff, wo schnäll het chönne d Richdig andere, äi Räije vo Rueder ghaa het, e Vorsteven mit ere Ramme über Wasser, wo schnäller as d Dromone gsi si und manöwrierbarer as die arabische Dau. 

Vom 13. Joorhundert si alli Chriegsschiff im Middelmeerruum Galeere gsi und im 14. Joorhundert si si perfekzioniert worde. S Heckrueder isch iigfüert worde und e Takelaasche mit zwäi Mäst. Im 15. Joorhundert isch no e dritte Mast am Bug drzuechoo. 

Wo im 15. Joorhundert d Kanone ufchoo si, het mä sä au uf Galeere afo iisetze und sä eso installiert, ass si diräkt in dr Faarrichdig gschosse häi.

Im Marinemuseum z Istanbul cha mä d Galeere "Kadirga" (türkisch für „Galeere“) ooni Mäst aaluege. S Schiff stammt us em spoote 15., anderi sääge us em 16. Joorhundert und isch die äinzigi Galeere uf dr Wält, wo erhalte isch. Si isch bis 1839 im Dienst gsi. Si isch 37 m lang, 5,7 m bräit und het e Diefgang vo öbbe 2 m. 144 Ruederer si an 48 Rueder gsässe. S Schiff isch 140 Donne schweer.

Die nordafrikanische Korsare vo de Barbareskestaate häi für iiri Raubzüüg uf em Middelmeer chliineri und flinkeri Galeere vorzooge, die sogenannte Fusta mit 15 bis 22 Ruederbänk.




</doc>
<doc id="45812" url="https://als.wikipedia.org/wiki?curid=45812" title="Josef Stalin">
Josef Stalin

Dr Josef Wissarionowitsch Stalin (/"Iossif Wissarionowitsch Stalin", wiss. Transliteration ', geboren als Iosseb Bessarionis dse Dschughaschwili"', georgisch: ; russisch /"Iossif Wissarionowitsch Dschugaschwili," wiss. Transliteration "," ) (* 6. Dezember/18. Dezember 1878 z Gori, Russischs Kaiserriich; † 5. Merz 1953 z Kunzewo bi Moskau, Sowjetunion) isch e sowjetische Politiker vo georgischer Abstammig und vo 1927 bis 1953 dr Diktator vo dr Sowjetunion gsi. Dr Kampfname "Stalin", wo noch verschiidene Dütige für „dää us Staal“ stoot, het er 1912 aagnoo.

Vo 1922 bis 1952 isch er dr Generalsekretär vom Zentralkomitee vo dr Kommunistische Partei vo dr Sowjetunion (KPdSU) gsi, vo 1941 Vorsitzende vom Root vo de Volkskommissar (Regierigsschef), vo 1946 Vorsitzende vom Ministerroot vo dr UdSSR und in de Joor 1941 bis 1945 Oberste Befäälshaber vo dr Roote Armee – dr „Generalissimus“. Won er sich im Machtkampf in dr KPdSU duuregsetzt gha het, het er die Ämter bis zu sim Dood bsetzt.

Wäärend sinere Regierigszit het dr Stalin e totalitäri Diktatur errichdet, het im Raame vo politische „Süübrige“ meereri Millione vo vermäintlige und daatsächlige Gegner lo verhafte, in Schau- und Ghäimbrozäss zu Zwangsarbet lo verurdäile oder lo hiirichde und Millione vo witere Sowjetbürger und ganzi Volksgrubbe vo bsetzte Gebiet in Gulag-Stroofarbetslaager lo deportiere. E Hufe si dört ermordet worde oder an dä ummenschlige Bedingige gstorbe.
Er het d Kollektiwierig vo dr Landwirtschaft forsiert, was bsundrigs in dr Ukraine, an dr Wolga, im Kuban-Gebiet und in andere Däil vo dr Sowjetunion zu Hungersnöt gfüert het, und öbbe säggs Millione Lüt si ene zum Opfer gfalle.

Zu de Erfolg vom Stalin zelt mä d Industrialisierig vo dr Sowjetunion. Under sinere Füerig het sich s Land in a baar Joor us eme rückständige Agrarstaat in en atomari Supermacht entwigglet. Er isch zerst e wichdige Partner vom nationalsozialistische Dütschland gsi und noch em Überfall vo de Dütsche uf d Sowjetunion vo de Alliierte und het eso starke Iifluss uf dr Lauf vom Zwäite Wältchrieg gha und denn uf d Entwigglig vo Öiropa noch em Chrieg. Si Reschiim und sini Interpretazione vom Marxismus und vom Leninismus wärde as Stalinismus bezäichnet.

Uf em Gebiet vo dr ehemoolige Sowjetunion isch er wäärend Joorzäänte glorifiziert worde im ene Personekult, wo in dr sowjetische Gschicht äinzigartig isch, und das het bis hüte Uswirkige. Noch em Dood vom Stalin het si Noochfolger Nikita Chruschtschow d Entstalinisierig iigläitet und mit sinere Person und sim Wärk öffentlig abgrächnet. Die spöötere Regierige häi aber mit dam nid witergmacht und s zum Däil sogar rückgängig gmacht. Im Joor 2009 häi noch ere Umfroog vom Mäinigsforschigsinstitut WZIOM 37 % vo de Gfrogte e positivs Bild vom Stalin ghaa, 24 % e negativs und 28 % isch s egal gsi.

D Usdrück "Stalinismus" und "stalinistisch" si im Dütsche negativ bsetzt und wärde brucht, zum e totalitääre oder diktatorische Füerigsstil z kritisiere.


</doc>
<doc id="45813" url="https://als.wikipedia.org/wiki?curid=45813" title="Akira Kurosawa">
Akira Kurosawa

De Akira Kurosawa (jap. "Kurosawa Akira", * 23. März 1910 in Ōmori (hait: Ōta), Tokio; † 6. September 1998 in Setagaya, Tokio) isch a japanischer Regisseur gwäse.

Er hat oinige Klassiker dreht und isch einer von denne, wo die Filmsgschicht wirkli beoiflust hend. "Die sieben Samurai", "Rashomon – Das Lustwäldchen" ond "Ran" sin die bekannteschte Film von em.

Er war der jüngscht von siebe Kinner und hat a strenge Vater und a sehr liebe Mutter ghet. Soi Vadder war Militär, hat aber des kischtlerische Intresse vum junge Akira gferdert. Blos hat er wege Ärger vom Vadder mit soim eldere Bruder Heigo, wo er sehr mege hat, den blos hoimlich bsuche kenne. Es war immer mal wieder net leicht für de Akira, erscht hat der Heigo sich umbrecht, was em lang nachganga isch ond soi erschter Film isch a net gschait aakomme. Aba er hat mit "Uzala, der Kirgise", was a russische Produggtion war, 1975 en Oscar bekomme. Dann war er sehr bekannt. Die Japaner selber findet den Akira reichlich weschtlich, in Eiropa unn Amerika isch er "där japanische" Filmmacher überhaupt. Will hoise, er kennt beide Seite rescht gut, schaut japanisch aus, isch aber weschtlich uffzoge. Wege dem sin au etliche vo soine Film als Weschtern nachgschtällt worde, am bekannteschte sinn die Siwe Samurai. A Wahnsinnfilm, wo er bei de Kampfszene mehrere Kameras gloichzoitig het laufe losse. Der isch mehrmols ibertrage worre. Als Die glorreichen Sieben im Weschdern vom John Sturges, als Comicfilm, Science Fiction, und da hats sogar a etwas albärne Winnedouverschnitt fo gäwwe. 

Intressant isch des mit dem Rashomon. Boim Rashomon isch a Samurai, soi Frau, a Gauner un a Holzfeller unnerwegs und dreffe sich zufällig im a Weldle. Es regät erscht saumäßig. Am End isch der Samurai dod. Des wird vorm Gricht verhanneld. Die Gschicht wird awa nachoinanna aus de Sicht von jedara Perso dargschtellt. De Samurai isch als Goischt do. Du woisch am End net sorecht, wer Recht hot on was echtad passiert isch. Aba da Holzfeller, wo erscht gar net gut weggkommt, kimmert sich um a klai Kindle vun dem Pärle, wo no in der Wiage glege isch. Wege dem ischs au halbwegs a Happyenn und die Sunn scheint. 

Da Akira hät imma a innigs Verhältnis zur Natur ghabbt. Wege dem ischs a schene Ehrung, dass 2011 an Aschteroid nach em benannt worde isch: (254749) Kurosawa.




</doc>
<doc id="45815" url="https://als.wikipedia.org/wiki?curid=45815" title="Museum Tinguely">
Museum Tinguely

S Museum Tinguely isch e Kunstmuseum z Baasel. Es isch am 3. Oktober 1996 eröffnet worde und zäigt in ere permanänte Usstellig s Lääbe und d Wärk vom Künstler Jean Tinguely. 

S Museum lit im Solitudepark am rächte Rhiiufer und isch e Gschänk vo dr F. Hoffmann-La Roche AG an d Stadt und d Region Baasel zum Aalass vom 100-jöörige Jubileum vo dr Firma. Näbe dr permanänte Usstellig finde au Gastusstellige statt vo Fründ vom Tinguely und vo bekannte Künstler.

Dr Tessiner Archidekt Mario Botta het s Geböid baut. Scho nume in dr zentrale Halle het s Blatz für bis zu zwanzig Wärk vom Tinguely. D Südsite vom Museum isch e lange, hööchere Bau, wo usgseet, wie wenn er nid Däil vom Räst weer. Es isch en Art Promenade über em Rhiiufer, wo dr Bsuecher duure muess und wo si Blick uf e Fluss glänkt wird. 

An dr Ostsite het s drei überirdischi Usstelligsetaasche. Dört isch dr höggst Punkt vom Geböid und iiri Fassaade isch wien e Lärmschutzbarriere gege d Stroossebrugg nääbedraa. D Nordsite isch parallel zur Gränzacherstrooss. Do het mä zwüsche dr Strooss und em Museum en überdachte Zuegang zum Park und zum Museum baut. S Museum bestoot us fümf zämmehängende Baukörper, vo dene häi drei groossi Fänsterflechene zum Park aane. Im Innere isch dr Museumsruum dur Wänd iidäilt, wo chönne wäggnoo wärde. D Usstelligsflechene setze sich us vier underschiidlig gstaltete Beriich uf vier verschiidene Stöck zämme. Uf die ersti Etaasche chunnt mä über d „Rhiipromenade“; die isch uf dr äinte Site offe zum Barder aane und uf dr andere si Usstelligsrüüm. Vom Ändi vo däm Gang us chunnt mä uf en anderi Etaasche mit „klassische“ Rüüm. Vo doo us goot s abwärts in en Etaasche, wo drei Meter under em Barder lit und wo d Wärk si, wo d Wirkig von ene nid vom Daagesliecht abhänggt. Am Schluss chunnt dr Bsuecher in s Barder zu de „Monumentalskulpture“. Die stöön im grösste Usstelligsruum vom Museum (30 x 60 m), wo in fümf Beriich cha iidäilt wärde.

D Sammlig vom Museum stammt von ere grosszüügige Schänkig vo dr Witwe vom Künstler, dr Niki de Saint Phalle, us dr Sammlig vo Roche, us meerere andere gröössere und chliinere Schänkige und us Kauftem.

In dr Sammlig vom Museum si Arbäite us alle Faase und Wärkgrubbe vom Jean Tinguely verdräte. Zämme mit Leihgoobe gäbe si em Bsuecher en umfangriiche Überblick über s Schaffe vom Künstler. Usser de Skulpture het s e Hufe Zäichnige und Briefzäichnige, Dokumänt, Usstelligsblakaat, Katalöög, Dokumentazione und Fotene. Alli Arbäite si – wenn mööglig – öffentlig zuegänglig und wärde regelmäässig in dr duurhafte Usstellig im Museum Tinguely zäigt und au as Leihgoobe in Usstellige uf dr ganze Wält.





</doc>
<doc id="45818" url="https://als.wikipedia.org/wiki?curid=45818" title="Kim Seong-su">
Kim Seong-su

Dr Kim Seong-su(rev. Rom. Gim Seong-soo, McCune-Reischauer Kim Seong-su, koreanisch 김성수, hanja 金性洙; uf d Wält cho as Phanseok; * 11. Oktober 1891 z Buan, Korea, im hitige Sidkorea; † 18. Februar 1955 z Seoul, Sidkorea) isch e sidkoreanische Pedagog, Schurnalischt, Bolitiker un Unabhängigkaitsaktivischt gsii. Vum 17. Mai 1951 bis zum 29. Mai 1952 isch er Vizebresidänt vu Sidkorea gsii.

Vu 1910 bis 1914 het er an dr japanische Waseda-Universitet studiert. Ab 1915 isch er Lehrer an dr Joongang Highschool gsii. Anne 1920 het er d Dageszytig "Tōa Nippō" grindet. Vu 1932 bis 1935 isch er Dekan vu dr Korea University gsii un vu 1947 bis 1949 Guverneer vu dr Demokratische Bartei vu Korea.



</doc>
<doc id="45819" url="https://als.wikipedia.org/wiki?curid=45819" title="Roh Tae-woo">
Roh Tae-woo

Dr Roh Tae-woo (rev. Rom. "Na Tae-woo", McCune-Reischauer "No Tae-wu", koreanisch 노태우 hanja 盧泰愚; * 4. Dezämber 1932 z Taikyū, Unterprovinz Keishō-hokudō, Provinz Chōsen, dodmol Japanischs Chaiserrych, hite Sidkorea) isch e ehmolige sidkoreanische General un Bolitiker. Vu 1988 bis 1993 isch er dr sechs Bresidänt vu Sidkorea gsii.


</doc>
<doc id="45820" url="https://als.wikipedia.org/wiki?curid=45820" title="Heo Jeong">
Heo Jeong

Dr Heo Jeong (rev. Rom. "Heo Jeong", McCune-Reischauer "Heo Jong", koreanisch 허정 hanja 許政; uf d Wält cho as "Seongsu"; * 4. Dezämber 1896 z Busan; † 18. Septämber 1988 z Seoul) isch e sidkoreanische Bolitiker un Unabhängigkaitsaktivischt gsii. 

Vum 6. Novämber 1951 bis zum 9. April 1952 isch er dr gschäftsfiered Premierminischter vu Sidkorea gsii un vu 1957 bis 1959 Burgermaischter vu Seoul. Im April 1960 in dr Zyt vu April-Revolution isch er e Zytlang sidkoreanische Usseminischter gsii, vum 15. Juni bis zum 18. Augschte 1960 wider gschäftsfierede Premierminischter un vum 26. April bis zum 14. August 1960 dr gschäftsfiered Bresidänt vu Sidkorea.


</doc>
<doc id="45821" url="https://als.wikipedia.org/wiki?curid=45821" title="Il Milione">
Il Milione

Il Milione (dütschi Übersetzig: "Der Milione") isch dr Ditel vom Marco Polo sine Räisebeschriibige. 

"Milione" isch möögligerwiis d Churzform vom Spitznaame vo dr Polo-Familie "Emilione" gsi. Aber vili näme aa, ass es en Aaspiilig vo de Zitgenosse uf im Polo sine Bricht vo de saagehafte Schetz vom Oriänt isch, wo dene wenig glaubwürdig erschiine si. S Buech isch au as "Le meraviglie del mondo" oder "Devisament du monde" (dütsch: "Die Wunder der Welt" oder "Aufteilung der Welt") bekannt. 

Dr Ditel vo dr ursprünglige Handschrift vom Wärk isch franzöösisch und häisst vermuetlig "Le livre de Marco Polo citoyen de Venise, dit Million, où l'on conte les merveilles du monde" („S Buech vom Marco Polo, Bürger vo dr Stadt Venedig, Milione gnennt, wo din vo de Wunder vo dr Wält brichtet wird“).

Dr Bricht isch – noch eme mündlige Bricht vom Polo – zwüschen em Septämber 1298 und Juli 1299 in dr altfranzöösische Sprooch vom Rustichello da Pisa (au "Rusticiano da Pisa") ufgschriibe worde. Dr Teggst isch verloregange und isch 1928 rekonstruiert und veröffentligt worde.

Dr Marco Polo isch 1298 noch dr Seeschlacht bi Curzola in die genuesischi Gfangeschaft gfalle und het dört dr Rusticiano droffe. Dä isch e Sammler und Herusgääber vo bretonische Ritterepe gsi und het Erfaarig im Schriibe ghaa. Wie dr Bricht genau verfasst worde isch, isch umbekannt. Dr Polo het im Rusticiano villicht sini Erinnerige diktiert, oder im sä äifach verzelt und dr Rusticiano het sä denn noochverzelt. Uf jeede Fall basiere uf deere Urschrift öbbe 150 Originalmanuskript, wo zum Däil stark verfelscht si. Erst die modärni Litratuurwüsseschaft het brobiert, dr ursprünglig Teggst so wit wie mööglig z rekonstruiere. Ass s Buech uf Französisch verfasst worde isch, isch zu sällere Zit im italiänische Sproochruum nit ungwöönlig gsi. 

Au wenn s Wärk zum grüsste Däil e sachlige Räisebricht isch, het s din doch au bluetrünstigi Gschichte vo Schlachte, aaschauligi Beschriibige vo brunkvolle Baläst, zauberhafte Gärte mit fremdartige Blueme, fiirlige Zeremonie, Götze und Potentate. Mit sine Gschichte het dr Polo e Wärk verfasst, wo mä mit de franzöösische Ritterromään cha vergliiche. E Höhepunkt vom Buech isch d Episode vom „Alte vom Bärg“, wo in verschiidene Forme bis in die nöijere Zit iine immer wider interpretiert worde isch. Historische Wärt het vor Allem d Beschriibig vom Lääbe in dr brunkvolle Summerresidänz vom groosse Khan, und vo de Brüüch im alte chinesische Kaiserriich. Dr Autor blibt immer dezänt im Hindergrund. Mä gspüürt aber doch die ganzi Zit, wien en die fremdartigi Umgääbig verzauberet het.

D Zitgenosse vom Marco Polo häi si Wärk vilmol as Määrlisammlig abdoo. Für s Zitalter vo de Entdecker, wo churz druf aagfange het, het dr Bricht wäge sine vile geografische und ethnografische Aagoobe aber e groosse Wärt ghaa. So het dr Christoph Kolumbus en Abschrift ghaa, und e Hufe Notize drin iine gschriibe.

Wie glaubwürdig d Bricht vom Marco Polo si, isch aber in dr Gschichtsforschig bis hüt umstritte.

Bis hüte isch die sogenannti "Edizione integrale" vom Luigi Foscolo Benedetto: "Marco Polo, Il Milione". L. S. Olschki, Florenz 1928 (= Comitato geografico nazionale italiano, 3) grundleegend. Berücksichtigt sätte au no die Usgoobe w#rde:





</doc>
<doc id="45822" url="https://als.wikipedia.org/wiki?curid=45822" title="Russisches Kaiserreich">
Russisches Kaiserreich

S Russische Kaiserriich (offizielli Staatsbezäichnig: , Transkripzion: "(Wse-)Rossijskaja imperija", uf Dütsch: "(All-)Russischs Imperium") isch näbe "Kaiserriich Russland" dr Naame, wo in dr Gschichtswüsseschaft gebrüüchlig isch für s "Russische Riich" im Zitruum vo 1721 bis 1917. Au d Bezäichnige "Russischs Zareriich" und "zaristischs Russland" wärde brucht, au wenn dr Zar Peter dr Grooss dr Zareditel 1721 dur e Ditel vom Kaiser ersetzt het.

Dr Flechi nooch isch s Riich in dr Middi vom 19. Joorhundert am grösste gsi und s drittgrösste Riich in dr Wältgschicht (noch em Britische Wältriich und em Mongolische Riich). In dr Nöizit isch es s gröösste zämmehängende Riich gsi. Es isch as Folg vo dr Februarrevolution 1917 undergange.
Zwüsche 1742 und 1867 het s Kaiserriich die baltische Staate (Estland, Lettland, Litaue), Finnland, östligi Däil vo Pole, d Nordost-Türkei und Alaska erooberet und isch eso noch em Mongolische Riich dr grösst Staat in dr Gschicht worde.

S Riich het 1917 an zää Nochberstaate gränzt: Norwääge, Schweede, s Dütsche Riich, Ööstriich-Ungarn, Rumänie, s Osmanische Riich, Persie, Afghanistan, China und an s japanische Korea. Es het au an d Ostsee gränzt, an s Schwarze Meer, s Kaspische Meer, dr Pazifisch Ozean, s Ochotskische Meer, s Beringmeer, die Ostsibirischi See, d Laptewsee, d Karasee, d Barentssee und an s Wisse Meer.

S Territorium het zletscht öbbe 21,8 Millione Kwadratkilometer umfasst, fast e Säggstel vom Festland vo dr Ärde. In West-Ost-Richdig, vom Schwarze Meer und dr Ostsee bis zum Pazifische Ozean si s fast 10'000 Kilometer gsi. Vo Norde uf Süde het s en Usdeenig vo fast 5000 Kilometer ghaa. S Riich isch in 11 vo de 24 Zitzone vo dr Wält glääge.

1897 het die ersti gsamtrussischi Volkszelig stattgfunde, und mä het 125'640'021 Iiwooner zelt. Finnland, Buchara und Chiwa si do nid iigschlosse.


</doc>
<doc id="45824" url="https://als.wikipedia.org/wiki?curid=45824" title="Die glorreichen Sieben">
Die glorreichen Sieben

Di glorryche Sibe (Original: "The Magnificent Seven") isch e Western vu 1960 vum Regisseur John Sturges. Är basiert uf em Film "Di sibe Samurai" vum Japaner Akira Kurosawa. 

Dr Film spilt z Mexiko un nimi z Japan. E baar Gauner iberfalle regelmäßig e chlai Dorf un d Bewohner sueche Unterstitzig. Si engaschiere e baar abbrännti Revolverhelde un e junge Bursch drängt si au mit yyne. Wie im Originalfilm gwinne am Änd d Buure, un di maischte Revolverhelde un fascht alli Gauner sin dod. Dr jung Bursch kreigt d Dorfschenhait Petra am Änd un wird Buur.

D Filmmusik vum Elmer Bernstein isch 1961 fir e Oscar nominiert wore. S Titelthema giltet bis hit as aini vu dr bekannteschte Western-Filmmelodie iberhaupt.


</doc>
<doc id="45829" url="https://als.wikipedia.org/wiki?curid=45829" title="Chronik">
Chronik

E Chronik (vo "chronika (biblia)" zu "chronos" ,Zit‘) isch e gschichtligi Prosadaarstellig, wo d Eräigniss in zitliger Räijefolg daarstellt. E Chronist isch en Autor, wo Chronike schribt.

D Chronik as Form vo dr Gschichtsschriibig isch im Alterdum entwigglet worde. Wichdigi Chroniste us dr griechisch-römische Antike si dr Apollodor vo Athen, dr Kastor vo Rhodos, Sextus Iulius Africanus und dr Dexippos gsi, au wenn im Dexippos si Chronik scho zimlig nooch zur klassische Gschichtsschriibig gsi isch. D Chronike vom Eusebius vo Caesarea, vom Hieronymus, vom Hydatius vo Aquae Flaviae, vom Josua Stylites, vom Johannes Malalas und s Chronicon Paschale si für d Spootantike wichdig gsi. Im byzantinische Riich häi dr Georgios Synkellos und dr Theophanesd Chronistedradizioon witergfüert. 

Im latiinische Weste het d Chronik iiri Blüetezit im hooche und spoote Middelalter ghaa: d Chronica maiora vom Isidor vo Sevilla (6./7. Joorhundert), d Fredegarchronik, de Freisinger Chronik (12. Joorhundert), s Chronik vo de Morea (13. Joorhundert). Dütschsproochigi Chronikei git s sit em 12. Joorhundert. Bischbil vo afrikanische Chronike si d Kilwachronik (um 1520) oder die Patechronik.

Es git verschidnigi Arte vo Chronike wie Wältchronike, Kaiser- und Königschronike, Landchronike, Chloster- und Stadtechronike und d Familienchronike, wo in dr Rönessans z Italie ufchoo si und bald au in de Handelsstedt nördlig vo de Alpe entstande si und im bürgerlige Sälbst- und Dradizionsbewusstsi Usdruck gee häi.



</doc>
<doc id="45832" url="https://als.wikipedia.org/wiki?curid=45832" title="Donata Badoer">
Donata Badoer

D Donata Badoer ( * 1280; † zwüschen em 12. Juli 1333 und em 4. Merz 1336) isch en aadligi Bürgere vo Venedig gsi. D Badoers si en altiigsässeni venezianischi Familie gsi. D Donata isch as Dochder vom Chaufmaa Vitale Badoer uf d Wält choo. 

1300 het d Donata Badoer dr Marco Polo ghürootet, won e Räis uf China zum Groosskhan vo de Mongole Kublai Khan gmacht het und e Buech ("Il Milione") drüber gschriibe het. Dr Marco Polo und d Donata häi drei Döchder ghaa, d Fantina, d Moreta und d Belella.


</doc>
<doc id="45833" url="https://als.wikipedia.org/wiki?curid=45833" title="Teatro Malibran">
Teatro Malibran

S Teatro Malibran, früener s Teatro San Giovanni Grisostomo (hüte mäistens: Crisostomo) isch en Operehuus im Stadtdäil Cannaregio z Venedig. Es befindet sich öbbe fufzig Meter östlig vo dr Chille San Giovanni Crisostomo. Es isch bekannt, wil s usserordentlig bedütend für d Opere im 17. und 18. Joorhundert gsi isch. S Theater isch riich verziert gsi und het Loosche uf fümf Etaasche und e groosses Barderr ghaa. Hüte git s uf de Site käini Loosche me und hinde het s zwäi Räng.

S Teatro Malibran isch vom Tommaso Bezzi für d Familie Grimani entworfe worde und isch wäärend em Karneval im Joor 1678 mit ere Vorstellig vom "Vespasiano" vom Carlo Pallavicino iigweiht worde. S Theater het denn die grössti Büüni in ganz Venedig ghaa und isch für sini usserordentlig ufwändige Inszenierige und sini guete Sänger bekannt gsi, wie zum Bischbil d Margherita Durastanti, wo doo as Primadonna vo 1709 bis 1712 gschafft het. D Blüetezit vom Theater isch mit Komponiste wie em Carlo Francesco Pollarolo, Alessandro Scarlatti und Georg Friedrich Händel verbunde. Au dr Kastrat Farinelli isch uf dr Büüni vo däm Huus gstande.

In de 1730er Joor het s si Rang as äins vo de füerende Theater z Venedig verloore, so wie s de mäiste Theater in dr Middi vom 18. Joorhundert an Bedütig verloore häi. Im Joor 1737, wo dr Carlo Goldoni für s Theater verantwortlig gsi isch, het er sini Theaterstück und anderi Schauspiil doo lo uffüere. Im Joor 1755 het d Familie Grimani e nöis und chliiners Theater ufdoo, s San Benedetto, und s San Giovanni Grisostomo het no mee vo siner Bedütig iibüesst.

Noch dr franzöösische Bsetzig vo Venedig 1797 isch daas Theater äins vo de wenige gsi, wo nit zuedoo worde si. Im Joor 1819 het s dr Giovanni Gallo kauft. 1834 het er s restauriert, und 1837 het s dr Naame Teatro Malibran überchoo, zu Eere vo sinere Mezeenin, dr berüemte spanische Mezzosopranistin Maria Malibran. Im Joor 1849 si d Ööstriicher zrugg uf Venedig choo, und häi alli Theater usser sällem zuedoo.

1919 isch s Theater noch meerere Joor widereröffnet worde und isch in dr erste Helfti vom 20. Jorhundert e Zentrum für Opere und Operette gsi und isch au as Kinosaal brucht worde. Im Joor 1992 het d Stadt Venedig s Theater kauft, restauriert und erwiteret.

1996 het s im Teatro La Fenice brennt und d Restaurierig vom Teatro Malibran isch schnäll voraadriibe worde. 2001 isch s wider eröffnet worde. Sit denn spiilt s Ansambel vom Teatro La Fenice doo. Dr Marcello Viotti, dr ersti musikalischi Läiter noch dr Widereröffnig, het blaant im Huus e Barock-Repertuar und Mozart-Opere lo uffüere.




</doc>
<doc id="45840" url="https://als.wikipedia.org/wiki?curid=45840" title="Francesco Pipino">
Francesco Pipino

Dr Francesco Pipino, au Francesco Pipino da Bologna (* öbbe 1270 z Bologna, † noch 1328 z Bologna) isch en italiänische Dominikaner und Archivar gsi. Er het Wärk über historischi, geografischi und juristischi Süsche verfasst. Er isch seer gleersam gsi, aber es gseet nid us, wie wenn er en ussergwöönligs literarischs Talänt gha het. Wichdig isch er vor allem, wil er im Marco Polo sis Wärk Il Milione uf Latiinisch übersetzt und es eso popularisiert het.

Dr Pipino isch dr Archivar und stellverdrätend Prior vo dr Chlosterchille San Domenico z Bologna gsi. 1320 het er e Pilgerräis ins Häilige Land und uf Konstantinopel gmacht und het denn d Örter, won er underwägs gsee het, in sim "Tractatus de Locis Terrae Santae" beschriibe.



</doc>
<doc id="45844" url="https://als.wikipedia.org/wiki?curid=45844" title="Sevilla">
Sevilla

Sevilla (im madrilenische Spanisch [], im andalusische Spanisch []) isch d Hauptstadt vo dr Autonome Gmäinschaft Andalusie und vo dr Browinz Sevilla in Spanie. D Stadt het mee as 700'000 Iiwooner und isch die viertgrössti in Spanie. Noch ere spoote Legände isch si vom griechische Helde Herakles gründet worde. D Iiwooner häisse "Sevillanos".

D Stadt isch e wichdige Industrii- und Handelsblatz und e Turistezentrum. Sevilla lit uf ere wite und fruchtbare Eebeni uf bäide Site vom Guadalquivir, wo bis doo aane au Seeschiff chönne uf em faare. Es stönde e Hufe Dürm in dr Stadt und si gseet dorum vo alle Site imposant us. Die äigentligi Stadt lit uf em östlige Ufer vom Guadalquivir und um sä ume lige d Vorstedt Los Humeros, Cesteria, Baratillo, Carreteria, Resolana mit em groosse Hospital La Caridad, San Bernardo, San Roque y la Calzada und Macarena mit em Hospital de la Sangre. Vo dr alte Ringmuure, wo emol 66 Dürm ghaa het und rund um die inneri Stadt gange isch, si nume no e baar Überräst vorhande. Am rächte Ufer vom Fluss bräitet sich die groossi Vorstadt Triana us.




</doc>
<doc id="45846" url="https://als.wikipedia.org/wiki?curid=45846" title="Sklaverei">
Sklaverei

Sklaverei isch dr Zuestand vom ene Mensch, wo vom en andere as si Aigedum behandlet wird.

Noch dr Legaldefinition vom Zuesatzüberiikomme über d Abschaffig vo dr Sklaverei, wo 1956 vo de Veräinte Nazione abgschlosse worde isch, bedütet «Sklaverei» "d Rächtsstellig oder Laag von ere Person, wo an ere äinzelni oder alli Befuegniss usgüebt wärde, wo mit em Äigedumsrächt verbunde si," und «Sklav» "e Person in ere sonige Rächtsstellig oder Laag."

Bi dr Sklaverei im änge Sinn vo dr Gschichtsschriibig isch s Rächt, Sklave z chaufe, z verchaufe, z miete, z vermiete, z verschänke und z vererbe gsetzlig verankeret gsi. D Sklavegsetz häi die brivat- und stroofrächlige Gsichtspünkt vo dr Sklavehaltig und vom Sklavehandel greeglet; drzue häi si au bestimmt, weli Rächt d Sklave ghaa häi. In vile Staatswääse, wo Sklave ghalte worde si, häi d Sklave e gwüssi Rächtsfäähigkäit ghaa und häi z. B. vor Gricht chönne goo oder Äigedum chönne erwirtschafte, so dass si mänggisch sich häi chönne freichaufe. D Sklaverei het chönne erblig si – d. h. d Noochkomme vo Sklave si sälber unfrei gsi –, das isch aber nit in alle Staatswääse, wo d Sklaverei kennt häi, eso gsi. Mä muess au underschäide zwüsche lääbenslange und temporääre Forme vo dr Sklaverei.

Im ene witere Sinn verstoot mä under Sklaverei au e Freihäitsberaubig und Nötigung vo Mensche, wo käi gsetzligi Grundlaage het in dr Gsellschaft, wo s bassiert.





</doc>
<doc id="45847" url="https://als.wikipedia.org/wiki?curid=45847" title="Konfuzianismus">
Konfuzianismus

Konfuzianismus () isch dr Begriff für d Filosofie und die politischi Vorstellige, wo in dr Dradizioon vom Konfuzius und vo sine Schüeler stöön. D Schuel vom Konfuzius wird z China au as Rujia () bezäichnet, was "Schuel vo de Gleerte" bedütet. Dr hütig Begriff Konfuzianismus goot uf christligi Missionäär zrugg, wo im 17. Joorhundert dr Naame vom Gründer vo dr Schuel, (Kongzi, Kongfuzi) latinisiert häi. Dr Konfuzius isch vo sine Aahänger as Vorbild und Ideal vereert und sini moralische Leere und si äigeni Lääbenswiis as mustergültig aagluegt worde. 

Dr Konfuzianismus ghöört näben em Buddhismus und em Daoismus zu de „Drei Leere“. Er brägt sit vile Joorhundert die chinesischi Kultur und Gsellschaft und beiiflusst s dääglige Lääbe z China, Japan, Korea, Singapur, Vietnam und uf Taiwan. Vom 16. Joorhundert aa si sini Leere in Europa dur Bricht vom Missionäär Matteo Ricci bekannt worde. Im Joor 1687 si sini Schrifte vom Pater Prospero Intorcetta uf Latiinisch übersetzt worde.
D Grundsetz vom Konfuzianismus si in de nüün antike chinesische Wärk, wo zum Kanon vo de Drizää Klassiker ghööre, zämmegfasst

Die fümf Tugende si

Do drus wärde die "drei soziale Pflichte" abgläitet:


Wil noch em Konfuzius sinere Mäinig d Ornig e Folg vo dr Respäkt vor andere Mensche und dr Aanevereerig isch, häi dr Aastand, d Sitte und die chindligi Pietäät die wichtigsti Stellig im braktische Lääbe iignoo. D Chinder sölle d Aanevereerig furtsetze, und dorum isch s e groosses Unglück, wenn mä käini Chinder het. Alli Tugende zämme mache die wirkligi Menschligkäit (chin. ren 仁) us. Si elläi zäigt, wär innerhalb vo dr Ornig loyal, grächt und eerlig handlet.

Wär läbt, wie s dr Aastand und d Sitte vorschriibe – also noch dr Etikette, de Rite und dr Sitte – und sich für d Vorfaare ufopferet, wird scho nume wäge däm e bessere Mensch. Das lööst e Dominoeffekt us, wo uf d Mitmensche und schliesslig uf dr ganz Kosmos uswirkt, und das stellt die äigentligi Urornig wider häär. Das häisst:


Dorum söll dr Mensch au immer uf s Gmäinwääse und s Staatsinträsse luege.

Us konfuzianischer Sicht handlet es sich drbi im Wääsentlige um hierarchischi Über- und Underornigsverheltniss. Nume d Fründ-Fründ-Bezieig cha as e Bezieig zwüsche Gloichrangige aagluegt wärde.

Die fümf Bezieige wärde dur d Tugende vo dr Menscheliebi (), dr Rächtschaffehäit () und dr Pietäät () bestimmt. D Pietäät bildet d Grundlaag für s Familielääbe und dr Staat. Die Pietäät üsseret sich in dr Vereerig vom Vererbte. Em modärne westlige Zitgäist goot d Underornig vo dr Frau gegn e Strich, d Vater-Soon- und d Fründ-Fründ-Beziehig säägen em mee, au wil mä sä as gschlächtsübergrifend cha aaluege.

D Frau stoot in drei Ghorsamkäitsbeziehige:


S Studium isch d Vorussetzig für s Verständnis vo dr Ornig vom Himmel und de Mensche. S Leere söll aber immer nume en Ergänzig zum Dänke si. Dr Konfuzius säit: „Leere ooni z dänke isch sinnlos; aber dänke ooni z leere isch gföörlig.“




</doc>
<doc id="45848" url="https://als.wikipedia.org/wiki?curid=45848" title="Daoismus">
Daoismus

Dr Daoismus (), au Taoismus, isch e chinesischi Filosofii und Wältaaschauig. Sini historisch gsicherete Ursprüng lige im 4. Joorhundert v. d. Z., wo s "Daodejing" (in eltere Umschrifte: Tao te king, Tao te ching, u. a.) vom Laozi (au Laotse oder Lao-tzu) entstande isch.

Näben em Konfuzianismus und em Buddhismus isch dr Daoismus äini vo de "Drei Leere" (), wo China maassgääblig brägt häi. Au über China uuse häi die Drei Leere e wääsentlige Iifluss uf d Religion und d Gäisteswält vo dr Menschhäit usgüebt. In China het dr Daoismus d Kultur in de Beriich vo dr Politik, Wirtschaft, Filosofii, Litratuur, Kunst, Muusig, Ernäärigskund, Medizin, Chemii, Kampfkunst und Geografii.
Daoiste git s in dr Volksrepublik China, uf Taiwan und in andere asiatische Länder wie Malaysia, Singapur, Vietnam, Japan und Korea.

Nid nume die westlige Sinologe underschäide zwüschen em filosofische Daoismus () und em religiöse Daoismus (), au d Chinese mache s. Wie jedi Joorhundert alti Religion, häi sich au im Daoismus die underschidligste Leere und Süsteem uusebildet. D Sinologe hützudags gseen im religiöse Daoismus vilmol die braktischi Verwirklichung vom philosophische Daoismus.

S Wort „Daoismus“ läitet sich vo „Dao“ (Tao) ab. Dä Begriff isch in dr chinesische Filosofii scho vor em "Daodejing" verwändet worde, aber erst in däm Teggst het er e zentrali Stellig und e bsundrigi, universali Bedütig überchoo. „Dao“ het ursprünglig „Wääg“ bedütet, aber scho im klassische Chinesisch „Methode“, „Brinzip“ und „dr rächti Wääg“ gmäint. Bim Laozi isch us em e Brinzip worde, wo die ganzi Wält druf basiert und wo überall isch. Es isch die höggsti Wirkligkäit und s höggste Müsterium, d Äihäit vom Uraafang, s kosmische Gsetz und s Absolute. Us em Dao entstöön die „zääduusig Ding“, also dr Kosmos, und au d Ornig vo de Ding entstoot us em, äänlig wie us eme Naturgsetz, aber s Dao sälber isch käi omnipotänts Wääse, sondern es isch dr Ursprung und d Veräinigung vo de Geegesetz und äigentlig cha mä s nid definiere.

Filosofisch gsee chönnt mä s Dao as öbbis aaluege, wo usserhalb vo allere Begriffligkäit stoot, wil es dr Grund vom Sii isch, die dranszendänti Ursach, und eso alles in em din isch, au dr Geegesatz vo Sii und Nit-Sii. In däm Sinn cha mä nüt über s Dao sääge, wil s in jedere Definizioon e Begränzig het. S Dao isch die umbegränzti Dranszendänz und au s Brinzip, wo im Kosmos, em Wältall, immanänt isch.

Es isch im Dao z verdanke, ass d Schöpfig dur d Zwäihäit, s Yin und s Yang, Liecht und Schatte, bassiert isch, wo us de Wandlige von ere, de Beweegige und de Wäggselspiil d Wält het afo si.

Die ethischi Leer vom Daoismus säit, ass d Menschen sich am Dao sölle orientiere, und dr Lauf vo dr Wält beobachte, wo sich s Dao din zum Usdruck chunnt. Eso chönne si d Gsetzmäässigkäite und d Erschiinigsforme vo däm Wältbrinzip leere kenne. Dr wiisi Mensch chunnt zur Harmonii mit em Dao weniger dur e Verstand, d Willenschraft und s bewusste Handle, sondern uf e müstisch-intuitivi Wiis, wenn er sich em Lauf vo de Ding aabasst. Dr Daoismus säit, ass es im Kosmos nüt git, was fest isch: Alles veränderet (chin. 易, yì) sich und dr wiisi Mensch verwirkligt s Dao wenn er sich an dr Wandel, s Wärde und Waggse aabasst, wo die fenomenali Wält usmacht.

Noch dr Wältaaschauig vom Daodedjing si d Ideal vom daoistische wiise Mensch dr Gliichmuet, dr Rückzuug vo wältlige Aagläägehäite, d Relativierig vo Wärtvorstellige und d Natürligkäit, d Spontaneität und s Nit-Iigrife.

Dr spööteri Daoismus het aber au ethischi Leere vom Konfuzianismus und vom Buddhismus überno. Dr Ge Hong beziet sich uf konfuzianischi Tugende, d Lingbao-Schuel het vom Buddhismus s universelle Häilsziil übernoo und dr Quanzhen-Daoismus het die ethische Reegle für Mönche und Nonne au us em Buddhismus vertleent.

Wenn dr filosofisch Daoismus s Ideal vom wiise Mensch het, wo mit ere bestimmte Gäisteshaltig s Dao duet verwirklige, suecht dr religiös Daoist d Erlüüchdig und will s Dao mit Methode wie Meditazioon (Qigong, Taijiquan), Konzentrazion, Visualisazion, Imaginazion, Schnuuftechnike, Alchemii, Ritual und Magii z verwirklige und us Gäist und Körper, em Mikrokosmos, en Abbild vom Makrokosmos z schaffe und eso äins mit em Universum und em Dao z wärde, wo in däm immanänt isch.




</doc>
<doc id="45850" url="https://als.wikipedia.org/wiki?curid=45850" title="Benediktiner">
Benediktiner

D Benediktiner (, OSB) si en kontemplativ usgrichdete Orde in dr römisch-katholische Chille. Au im Anglikanismus und do und dört im Luthertum si benediktinischi Chlöster erhalte bliibe. Dr Orde het dr Naame vo sim Gründer Benedikt vo Nursia (* um 480; † 547) übernoo und gältet as dr eltist Orde im westlige Ordelääbe.

Dr Grundsatz vom Orde isch (latiinisch: „Due bäte und schaffe und lääse“). Dr Benediktinermönch läbt noch dr benediktinische Ordensreegle Regula Benedicti und läit im Lauf vo sim Ordenslääbe drei Glübd ab: 
As e Motto vo de Benediktiner cha gälte: – Für dass Gott in allem verherrligt wurd.“




</doc>
<doc id="45851" url="https://als.wikipedia.org/wiki?curid=45851" title="Pornofilm">
Pornofilm

E Pornofilm isch die audiovisuelli Realisazioon vo dr Pornografii (vom griechische "porne" ‚Huere‘, "graphein" ‚schriibe‘) im Medium Film. Pornografii wird vilmol definiert as en ummiddelbari und dütligi Daarstellig vo dr menschlige Sexualidäät und vo de primääre Gschlächtsmerkmol mit dr Absicht, dr Konsumänt sexuell z stimuliere.

In dr kunst- und filmwüsseschaftlige Usenandersetzig isch dä Aasatz zun ere Definizioon umstritte, au wenn s zum Bischbil usgseet, wie wenn d Rächtswüsseschaft uf die Definizioon aagwiise isch. Au d Abgränzig zu Schanerbegriff wie Erotikfilm, Sexfilm oder Softporno brucht s Kriterium vo dr Ummiddelbarkäit und Dütligkäit. S Brobleem isch, ass d Übergäng vo Schaner zu Schaner fliessend si, und mä käini klaare Gränzlinie cha zie.

Pornografischi Film si z Dütschland sit 1975 nüme stroofrächtlig verbote usser dr herte Pornografii, wo sexuelli Gwalt, Zoophilii oder sexuelle Missbruuch vo Chinder daarstellt. Es git aber Jugendschutz-rächtligi Bestimmige, wo zum Bischbil d Wärbig und dr Verchauf reglementiere.


</doc>
<doc id="45854" url="https://als.wikipedia.org/wiki?curid=45854" title="Henry Yule">
Henry Yule

Dr Sir Henry Yule (* 1. Mai 1820 z Inveresk, Grafschaft Edinburgh, Schottland; † 30. Dezämber 1880) isch e schottische Orientalist gsi.

Dr Henrz Zule isch z Inveresk bi Edinburgh in Schottland, uf d Wält choo. Er isch dr Soon vom Major William Yule (1764-1839), wo s "Apothegm of Ali" übersetzt het. 1840 isch er as Ääscheniööroffizier uf Bengale cho. Er het im Erste und im Zwäite Sikh-Chrieg Dienst gläistet, und het 1858 si "Narrative of the Mission to the Court of Ava" gschriibe.

1862 isch er in d Pangsioon und het sich mit dr middelalterlige Gschicht und Geografii vo Zentralasie afo abgee. Er het "Cathay and the Way Thither" (1866) uusegee, s "Book of Marco Polo", won er drfür d Goldmedallie vo dr Royal Geographical Society überchoo het. Zämme mit em Dr. Arthur C. Burnell het er s Wörk "Hobson-Jobson: A Glossary of Colloquial Anglo-Indian Words and Phrases, and of Kindred Terms, Etymological, Historical, Geographical and Discursive" verfasst (1886), e Wörterbuech vo anglo-indische umgangssproochlige Fraase.

Er isch Bresidänt vo dr Hakluyt Society gsi und het für sä d "Mirabilia descripta" vom Jordanus (1863) uusegee und "The Diary of William Hedges" (1887-89). Vo 1875 bis 1889 isch dr Yule Mitgliid vom Council of India (Indische Root) gsi.




</doc>
<doc id="45856" url="https://als.wikipedia.org/wiki?curid=45856" title="Geschlechtsmerkmal">
Geschlechtsmerkmal

D Gschlächtsmerkmol si d Äigeschafte, wo bi de Gschlächter von ere Dierart underschiidlig usbrägt si. Es git primääri, sekundääri und tertiääri Gschlächtsmerkmol.

Primääri Gschlächtsmerkmol si d Gschlächtsorgan, wo diräkt dr Furtpflanzig diene, wie z. B. d Vagina, d Äierstöck, d Gebäärmueter, d Hoode, d Nääbehoode, d Soomewääg und dr Penis. Si si scho bi dr Geburt vorhande.

Sekundääri Gschlächtsmerkmol si nit diräkt in dr Reprodukzioon involviert und entwiggle sich noch dr Gschlächtsrifi, wie z. B. die wiibligi Brust oder dr Chamme vom Güggel. Sekundääri Gschlächtsmerkmol si phüüsischi Merkmol, wo dur die sexuelli Selekzioon chönne veränderet wärde. Si mache vilmol en Individuum em andere oder au em äigene Gschlächt gegenüber die attraktiver, hälfe, sich eme Konkurränt gegenüber duurezsetze oder si nützlig bim Ufzie vo de Junge. Vilmol beträffe si d Fäädere bi de Vöögel, Hoor bi de Süüger, s Gebiss oder s Skelett, Hörner und Gweih, Milchdrüese bi Süüger oder dr Bütel bi Büteldier.

Tertiääri Gschlächtsmerkmol si sustigi Gschlächtsmerkmol, wo sich uusebilde, wenn s Dier gschlächtsrif wird. So wird d Farb vo de Männli bi de Welsartige dünkler, s Becki bi de Fraue bräiter oder d Manne körperlig gröösser. Au Merkmol vom Verhalte und vo dr Psüche ghööre zu de tertiääre Gschlächtsmerkmol.


</doc>
<doc id="45859" url="https://als.wikipedia.org/wiki?curid=45859" title="Schwarza (Schwarzwald)">
Schwarza (Schwarzwald)

D Schwarza isch dè bedütendschte Wasserlauf im Flusssischtem vo dè Schlüècht, diè Deile vom Süèdschwarzwald zu dè Wuètè un zum Hochrhy hy entwässeret. Nõch Volõ vom Schluchsee flüèßt si in südöschtlichi Richtig in èm engè un einsamè Walddal.-

Als "Schwarza" fangt dè Fluss erscht unterhalb vo dè Staumuèer vom Schluchsee im Landkreis Briisgau-Hochschwarzwald auf öppè aa. Sin natürlichè Obberlauf isch dè Ahabach, mit demm d Schwarza yschlièßlich dè Seequerung 29,3 Kilometer lang isch. Vor èm Uffschtau vom natürlichè Schluchsee zu dè hütigè Größi un Höchi (ca. ) hèt dè Ahabach vor dè Ymündig i dè See in villè Windigè s große "Feldmoos" durchflossè, wodurch d Gesamtlängi vo dè Schwarza größer gsi isch. Hüt wörd uss dè Oberläuf vo dè Wuètè, èm Seebach un dè Haslach, rund 1,5 m³/s vom Abfluss abzwygt un in èm langè vodecktè Hangkanal im Windgfällweièr un denn offè im Schluchsee zuègleitet. Witeri Zuèflüss vom Schluchsee sind dè Fischbach un dè Krummèbach. Dè Ahabach entschpringt uff öppè im Süèdoschtè vo dè "Bärèhaaldè" ().

D Schwarza flüèßt unterhalb vo dè Staumuèr durch è bis zu 400 Metèr düèf ygschnittenès, witgehend unbewoontes Èngdal durch s Grundgebirge (älterè Granit) vom Schwarzwald. Dè oberi Deil isch durch d Überformig durch yszitlichi Gletscher è mäßig breites Trogdal, unterhalb vom gröschtè rächtè Nebbebach, èm Fohrèbach, goot s in è Kèrbdal übber. Dè steilhängigschte Dalabschnitt mit felsigè Obberhäng wörd als "Schwarzhaaldè" bezeichnet. Trotz dè Überformig durch yszitlichi Gletscher hèt s Dal è regelmäßigs Gefälle. Im Landkreis Waldshuèt, bi Witznau (Gemeind Uhlingè-Birchèdorf), mündet d Schwarza i d Schlüècht.

Uff irem gsamtè Lauf isch d Schwarza in Wasserkraftaalaagè ybezogè, so dass si iri natürlichi Wasserfüürig niène zeigè duèt. Bim Volõ vom Schluchsee hèt d Schwarza schu è natürlichi Wasserfüürig (ohni Zuè- un Ableitigè) vo rund 1,5 m³/s. Bi dè Mündig i d Schlüècht isch d Schwarza nit nu länger (29,3 km gegèübber 21,3 km), sondern au dütlich größer (2,6 m³/s gegèübber 1,5 m³/s), womit si hydrologisch dè Hauptfluss vom Schlüècht-Sischtem isch.

Nebbè dèm "Schluchsee" lyget im Schwarzadal no zwei witeri Stauseè. Selli beidè Uusglychsbeckè hèn kurzfrischtig wechselndi Wasserschtänd un sin dõher für Freizitnutzigè nit geeignet.

Dè "Stausee Schwarzabrugg" lyt öppè 6,2 km, vo dè Staumuèr vom Schluchsee uus gmessè, flussabwärts uff öppè un wörd von èrè ca. 40 m hoè Staumuèr gschtaut.
Dè ca. 0,1 km² große Stausee isch öppè 500 m lang un 275 m breit.

D Staumuèer vom "Stausee Witznau" lyt ca. 1,25 km obberhalb vo dè Mündig vo dè Schwarza i d Schlüècht. Dè Stausee erreicht è Breiti vo bis zu 120 m un überdeckt dè ehemôligè Flussvolauf uff èrè Längi vo rund 1,1 km. D Obberflächi vom See erreicht knapp 0,1 km² un lyt ca. .

S Dal wörd übberwigend forschtwürtschaftlich gnutzt. Wegè dè Höchi un starkè Neigig vo dè Haaldè isch abber d Nutzig in größerè Abschnitt stark ygeschränkt. Vo dè Haaldè zwischè Brendè un Berau sin sit 1971 Flächè vo insgsamt übber 300 ha als Bannwald uusgwisè. Touristisch wörd s reizvolle Dal wènig gnutzt, wa è ungschtörtes Naturerlèbnis erlaubè duèt. Diè weschtliche Route vom Schwarzwald-Wanderwäg "Mittelwäg" füürt durch s Schwarzadal.

Diè gröscht Bedütig vom Dal lyt i dè Nutzig vo Wasserkraft. S Dal bildet mit sinè Stauseè d Hauptachs vom Pumpschpycher-Netzwärk vom "Schluchsee-Wärk", welles vom Schluchsee übber diè zu dè Stauseè ghörendè Pump- bzw. Kraftwärk "Schwarzabrugg" un "Witznau" bis zum Rhy nõch Waldshuèt abbè gön.

Für dè öffentlich Vokeer mit Kraftfahrzüüg isch s Dal vo dè Schwarza nu bedingt zuègänglich. È Kreisschtrõß (K 6561) endet vo Südè her nõch ca. 4,5 km. È schmali, èm gsamtè übrigè Dal folgendi un glychmäßig stygendi Strõß stoot, nebbè m Wärksvokeer, nu dè Forschtwürtschaft, Radfaarer un Wanderer offè.

Im Schwarzadal, bsunders am Bergruggè zwischè Schwarza un Mettma, git s nebbè Flussschpat, wo dè Hèrschtellig vo Fluor un Fluorvobindigè diènt, au Bleiglanz, vogsellschaftet mit Silber, diè beidi i dè Vogangèheit abbaut worrè sin (luèg unnè).

Vor dè Fertigschtellig vo dè Dalschperri vom Schluchsee hèt èn natürlichè „Ursee“ exischtyrt. Dè Uusfluss vo dè Schwarza isch dõmõls ca. 500 m witer nördlich bim dǒmǒligè "Seebrugg" glägè. Dè Schluchsee hèt è Längi von ca. 3 km ka (hüt ca. 7 km), è Flächi vo 1,03 km² (hüt 5,13 km²) un isch uff ca. (hüt ) glägè.

Im Schwarzada sin im Mittelaalter, wohrschinlich abber scho dütlich früèner, diè a dè Haaldè offè zugänglichè Èrzgäng abbaut worrè. S isch Silber abbaut worrè, welles abber nu durch dè Abbau vo silberhaltigem Bleiglanz gewunnè worrè hèt könnè. Dè Gwannnammè "Silberbärg" unterhalb vom Ort Buggèryd (Gmeind Grafèhuusè) goot uff sellen Abbau zrugg.

Dè Abbau isch im Mittelaalter vom Kloschter St. Bläsy betribbè odder mit èrè Abgaa belait worrè, wobi au d Regyrig vo Vorderöschterrych beteiliget gsi isch. Dè abbaute Bleiglanz isch denõch im "Wurkehof" z Todtnau vohüttet worrè un s gewunnene Rohsilber in èrè Hüttè z Fryburg zu höchèrem Feinghalt brocht worrè. Belait isch d Vowendig vom Silber als Münzmetall i dè Fryburger Münzi.
Blei isch im Mittelaalter unter anderem bim Bau vo Fenschter, Steivobindigè odder Blèch vowendet worrè.

Dè Abbau vo Mineraliè isch mit Impört vo billigerem Silber scho am Ènd vom Mittelaalter mee un mee zum Erligè kõ. Im 20. Johrhundert (bsunders um 1900, zwischè 1922 un 1926 un um 1939) sin Probeschürfungè vorwigend im öschtlich benõchbõrtè Mettmedal gmacht worrè, abber au im Schwarzadal hèt sell stattgfund. Si hèn jedoch nit zu erneutem Abbau gfüürt.

Im 20. Johrhundert isch zitèwys dè Bedarf aa Flussschpat so hoch gsi, dass mo au d Vorkõ im Schwarzadal zwischè 1968 un 1970 abbaut hèt.




</doc>
<doc id="45865" url="https://als.wikipedia.org/wiki?curid=45865" title="Bahnhof Arth-Goldau">
Bahnhof Arth-Goldau

De Bahof Arth-Goldau isch en Bahnchnotepunkt im Dorf Goldau, wo zu de politische Gmaind Arth im Kanton Schwyz ghört.

Uf em Gländ vom Bahof träffed sich mehreri Isebahnlinie. So isch emol d Strecki vo Immesee här, wo 1882 als Tail vo de Gotthardbahn eröffnet worde isch. Si füert südlich vom Bahofs-Geböi verbii, got dänn witer i Richtig Seewe und witer dur de Gotthard in Süde. Nördlich vom Bahofs-Geböi sind d Perron vo de Züg, wo vo Zug här chömed. All die Linie wärded hüt vo de SBB betribe.

Vo Nordoschte, aber uf d Südsite vom Bahof, chunt d SOB sit 1891 vom Sattel obenabe. Die fahrt witer öber Immesee und Küsnacht bis uf Luzärn.

Öber de Glais, wo uf Immesee füered, isch de Bahof vo de Rigi Bahn, ennere Normalspur-Zahradbahn, wo uf di höchi Rigi ufi fahrt.

Uf em Vorplatz, aso weschtlich vom Bahofs-Geböi, bim Hochperron vo de Rigi Bahn, halted mehreri Buslinie.



</doc>
<doc id="45868" url="https://als.wikipedia.org/wiki?curid=45868" title="Seewen">
Seewen

Mit em Name Seewen gits i de Schwiz zwai Ortschafte:
Lueg au:


</doc>
<doc id="45873" url="https://als.wikipedia.org/wiki?curid=45873" title="Blauen">
Blauen

Blauen chan folgendes bedüte:
Bärge:


</doc>
<doc id="45879" url="https://als.wikipedia.org/wiki?curid=45879" title="Kalendergeschichte">
Kalendergeschichte

A Kalendergschicht ischt meischdens a vrheltnismäßich kurza Erzehlong, wo Element vo andre epische Kleiforma wia zom Beischbiil vom Schwank, vo dr Anekdoot ond vo dr Parabel uffweist. Sammlonga vo soddiche Kurzgschichda send zerscht en de Volkskalender uffdaucht. Dô draus hôt sich der Begriff entwicklet. Oft hôt a Kalendergschicht an Schluss, wo koiner drmit grechnet hôt.

Em 17. ond 18. Jôhrhondert hend sich de oifache Volksschichda – sieht mr amôl vo dr Hausbibel ond vo-ma Gsangbuach ab – kaum a Litradur leischda kenna. Dui Licke hend bald d "Volkskalender" gfillt. Neabem kalendarischa Doil hend-se Ausfihronga brôôcht zor Aschtronomii, zo beierliche Wedderregla, Gsondheitstipps ond sonschdige prakdische Rôtschläg ond allgemeine Leabensweisheida. Om da Ondrhaldongswert vo soddiche Kalender zo steigra, send zwischadurre au noh vrschiidene Erzehlonga eigfiagt wôrra, zom Doil ibr merkwirdige Vorfäll ond zom Doil luschdige Ereignis us-em Alldagsleaba vo de oifache Leit. Et selda send dia eibeddet gwäa en-an hischdorischa Hendrgrond. D schbrôchlicha Gschdaldong ischt oifach gwäa ond hôt an Haufa direkte Reda ghet. Em Zeitalder vo dr Aufklärong schliaßlich ischt s Middel vo dr Volkspädagogik zor moralischa Belehrong en d Kalendergschichda eigflossa ond om da Abrglauba zo bekempfa.

Bis weit ens 19. Jôhrhondert nei send d Kalendergschichda ans kuldurelle Middl vom Volkskalender bonda gwäa. Durch da graußa alemannischa Dichter Johann Peter Hebel hend-se sich schliaßlich zo-ra oigastendiga litrarischa Kunschtform entwicklet. Seller Dichter hôt mit seine Erzehlonga, wo-nr en seine Volkskalender "Rheinländischer Hausfreund" ond schbäter en dr Sammlong "Schatzkästlein des Rheinischen Hausfreundes" (1811) vreffentlicht hôt, dui Gaddong dauerhaft prägt ond dui oifacha Form, wo-se am Ôfang ghet hend, uff a hochs litrarischs Niveau ghoba. Als Beischbiil fir soddiche Erzehlonga sollet zwoi rausghoba werra, "Kannitverstan" ond "Unverhofftes Wiedersehen". Dia send deshalb so originell, weil-se uff dr oira Seit so ganz schee volksnah gschriiba send ond uff dr andra Seit a Erzehltechnik uffweiset, wo-mr als "raffiniert" bezoichna kôô.

Em 20. Jôhrhondert hend vrschiidene Dichter, vo ällem dr Bertolt Brecht, d Kalendergschichda en-ra nuia Form wiidr uffleaba lau.



Artikel "Volkskalender" bei historicum.net


</doc>
<doc id="45880" url="https://als.wikipedia.org/wiki?curid=45880" title="Energiewirtschaft">
Energiewirtschaft

Dr Begriff Energiiwirtschaft umschribt alli Iirichdige und Handlige vo Lüt und Instituzioone, wo d Hushält und alli Arte vo Bedriib mit Energiidrääger wie Stadtgaas, Ärdgaas, flüssigi Chraftstoff, elektrischi Energii oder feste Energiidrääger wie Choole, Koks, Torf und Holz versorge.

Er umfasst u. a. d Themeberiich Energiikwelle, Energiigwünnig, Energiispiicherig, Energiiüberdräägig, Energiihandel, Verdriib und Abrächnig vo Energi, und d Versorgigssicherhäit.

D Drääger vo dr Energiiwirtschaft si vor allem die sogenannte 'Energiiversorgigsundernääme' (EVU); das si mäistens Undernääme, wo elektrischi Energii erzügt und/oder über s öffentlige Stromnetz verdäilt und/oder sine Abnäämer Ärdgaas und/oder Färnwermi liiferet. Im witere Sinn cha mä au d Ärdölindustrii und d Chooleförderer bzw. d Chooleimportöör und d Brennstoffhändler zur Energiiwirtschaft zele.




</doc>
<doc id="45881" url="https://als.wikipedia.org/wiki?curid=45881" title="Stockholm">
Stockholm

Stockholm ("stock" ‚Stock, Baumstamm‘; "holm" ‚chlinni Insle‘) isch d Hoptstadt vo Schwede. D Gmaind hät öppe 950.000 Iiwohner, mit de Agglomerazion sinds rund 2,1 Millione Iiwohner, und dodemit isch Stockholm di gröschti Stadt vo Skandinavie.

Gründet wore isch si 1252 av Jarl (Graf) Birger. Sit 1643 isch Stockholm Residenzstadt vom König vo Schwede. D Stadt isch sowohl Sitz vom schwedische Riichstag (Parlamänt) als au vo de schwedische Regierig. Si isch s kulturelle Zentrum vom Land und au Bischofssitz (de Sitz vom Erzbischof isch aber Uppsala).



</doc>
<doc id="45882" url="https://als.wikipedia.org/wiki?curid=45882" title="Bahnstrecke Kappel Gutachbrücke–Bonndorf (Schwarzwald)">
Bahnstrecke Kappel Gutachbrücke–Bonndorf (Schwarzwald)

Diè Bahnstreggi Kappel Guètachbrugg–Bõõdorf (Schwarzwald) isch è stillglaiti Nebbèbaan in Süèdbadè.

Diè knapp 20 Kilometèr langi Stichbaan im Südschwarzwald hèt im Baanhof Kappel-Guètèbrugg, wo a dè Hinterè Höllèdalbaan öschtlich vom Baanhof Neuschtadt im Schwarzwald abzwygt isch, aagfangè. Dèsèll Baanhof isch z mitts im unbsidlètè Unterè Guètach für dè Aaschluss vo dè "Bõõdorfer Baan" aaglait worrè. D Trassè vo dè Bõõdorfer Baan stygt a dè rächtè Wangè vom Guètachdal lycht aa, wôrènd d Guètach wèg èm Sog vo dè Wuètè sich bis zum Wuètè-Zämmèschluss dǜèf i s Dal yschniidè duèt. Um dè Kappler Bärg hèt mò d Streggi wäg dè Stygig mit èm wittè Rächtsbogè drum ummè füürè müèsè. Öppè i dè Mitti vo sèllèm Rächtsbogè passyrt d Streggi 51 m obberhalb dè Hochzitsort vo dè Guètach un dè Haslach i d Wuètè. Bis dört volauf uff dè gegèübberligendè, linkè Guètachhaaldè d Trassè vo dè Hinterè Höllèdalbaan, dè Kapfdunnel am Rötèbach-Steig grüèßt übber d Guètach èwäg. Vo dört macht sich d Streggi uff èn 4 km langè Abstecher i s Haslachdal uff, wo a dè linkè Dalwangè witter bis zum Baanhof Kappel-Grüèwald gòt. Sèllè Baanhof lyt 77 m unterhalb vo Kappel in èm Abschtand vo 1,45 km zum Dorf. Grüèwald lyt uff dè rächtè Sitè vom Haslachdal un isch 2,4 km vom Baanhof èwäg, woby d Grüèwalder uff èm Wäg zum Baanhof durch diè rächt düèfè Haslachschlucht durrè hèn müèsè. D Streggi gòt links vo dè Haslach un absi vom Dorf Kappel witter bis zum Stadtrand vo Lènzkirch, Gegèübber vom Baanhof Unterlènzkirch, wo uff dè rächtè Sitè vo dè Haslach lyt. A dèrrè Stell, wo hüt d Kläraalaag vo Lènzkirch stòt, hèt d Trassè d Dalsitè gwechslèt. D Haslach isch mit èrè barallelgurtigè Fachwärchdrägerbrugg uff Höchi vom Baanhof Unterlènzkirch übberwundè worrè. Obberhalb vom Unterlènzkircher Baanhof sin beidi Streggèäscht, dè Kappler un Bõõdorfer Ascht, zämmè chò un übber dè Sackbaanhof Lènzkirch mitènand vobundè gsi. Dè Lènzkircher Baanhof isch graad unterhalb vo dè Lènzkircher Kirchè gschtandè. Vom Bhf. Lènzkirch gòt dè Bõõdorfer Strèggèascht a dè rächtè Haslach-Haaldè durch s Lènzkircher Stadtgebièt bis zum Bhf. Unterlènzkirch. In Richtung Bõõdorf isch als nägschtes è chlynes Brüggle chò, um èn Sitèdobel vom Haslachdal bi dè "Brauerei Rogg" z übberquerè. Dènõch gòt d Trassè unterhalb vom Lènzkircher Woongebièt "Ruèbüèl" zimli graadlynig witter un stygt dõdeby lycht aa. Kurz vor èm gegèübberligendè Bhf. Kappel-Grüèwald übberquert d Streggi dè Klausèbach-Dobel, dört stòt s Klausèbach-Viadukt. È bitzeli nõch séllèm Viadukt schwenkt d Trassè in èm wittè Rächtsbogè um è Waldgebièt mit èm Nammè "Saatfäld". S Saatfäld lyt a dè rächtè Pfortè vo dè Haslachdal-Mündung un am Aafang vo dè Wuètèschlucht. Am Ènd vom Rächtsbogè hèt mò dè Holzvoladèbaanhof Saatfäld z mitts i sèll uusgedeents Waldgebièt iègschtellt. Vom Bhf. Saatfäld lauft d Trassè witter i s nägschtè Sitèdal vo dè Wuètè, wo s Rychèbächlè a Holzschlag dehèr chunnt. Mit ènèm gègèläufigè Linksbogè gòt d Streggi uff ènèm stattlichè Baandamm übber dè Rychèbächledobel durrè un en passant vom unterè Dorfrand vo Holzschlag. Am öschtlichè Rand vo Holzschlag stòt dè Baanhof "Gündelwangè". D Holzschlager hèn s Geländ für sèllèn Baanhof hèr gää, demit er nit z wit vo irèm Dörfle èwäg isch un hèn ghofft, irèn Ortsnammè im Stationsnammè widder z findè, z. B. "Holzschlag-Gündelwangè", abber sèll isch i d Hosè gangè. D Streggi isch südlich vo Gündelwangè am Hinterdorf vorby gangè, witter gòt s südlich vom Gündelwangemer Obberdorf zwüschè Vogtsbuck un Vogelbuck. Parallel zum Obberè Lotèbach gòt d Streggi durch èn Wald durrè bis uff d Höchi weschtlich vom Bõõdorfer Stadtrand. Dört übberquert d K 6592 d Streggi, sèll isch d Landschtrõß vo Bõõdorf uff Schluchsee. Nõch eim Kilometer uff dè Höchi im weschtlichè Bõõdorf hört d Streggi bim Bõõdorfer Baanhof uff.

D Züüg uff dè Bõõdorfer Baan sin vum Baanhof Neuschtadt im Schwarzwald uus uff Lènzkirch gfaarè. Im knapp sibbè Kilometèr entfärntè Spitzkeerèbaanhof Lènzkirch isch d Faartrichtig gwechslet worrè, d Züüg sin denn vo Lènzkirch uff Bõõdorf witter gfaarè. Z Bõõdorf isch d Endschtation für sèlli Züüg gsi. Well d Personèzüüg am Morgè z Bõõdorft abgfaarè un am Ènd vom Faardaag alli Züüg z Bõõdorf uffghört hèn, sin d Loks übber Nacht im Depot z Bõõdorf blibbè, zum Rüschtè hèt dört no èn Wasserkran gää. D Spitzkeeri z Lènzkirch isch für lokbeschpannti Züüg ekstreem ungünschtig gsi, well d Streggi 4 km i s Haslachdal iègangè isch, i beidi Richtungè hèt sèlli Spitzkeeri also èn Umwäg vo 8 km mit sich brocht, sèll hèt Zit un Gèld koschtet. Gèld sèllèwäg, wèll dè Faartpriis immer nõch dè Strèggèkilometer feschglait worrè isch, un jeddè Passagyr sèllè Umwäg uff Lènzkirch mit zallt hèt. Umstandlich isch dè Bedryb vor allem mit èm Dampfloks gsi, well s nu wènnigi Dampfloks gää hèt, vo retour glych schnèll faarè hèn chönnè wiè fürsi. Um sèll z behebbè, het mò im Baanhof Lènzkirch è Drèèschiibè brucht, wo im ängè Haslachdal un im Stadtgebièt vo Lènzkirch abber nit so eifach zum Bauè gsi wär. Wèg dè zuè dè Dampflokzit nit fungtionyrendè Wendezugschtüèrig hèt mò d Dampfloks abber müèsè umsetzè, un mit èm dè Tendersitè voruus diè 37 Höèmeter uff d Bõõdorfer Höchi uè müèsè übberwindè. 
Well d Streggi für è maximaali Achslascht vo 16 Tonnè uusglait gsi isch, sin hauptsächlich Tenderloks, vo dè Bauart Baddischi VIb un bi Sonderzüüg au Schlepptenderloks vo dè BR 50 zum Ysatz chò. Abglöst worrè isch dè Dampfbedryb durch Schinnèbüs mit dè Baureiè 798 samt Stüèr- un Bywägè ab 1956. S umschtändliche Umsetzè z Lènzkirch hèt sich mit dè Yfüürung vom Näbbèbaan-Retter, dè BR 798, für Personèzüüg erledigt, woby dè acht Kilometer langi Umwäg übber Lènzkirch witter eksischtyrt hèt. 
Vo 1953 bis 1966 isch Bõõdorf Zyl vo Sonderzüüg vom TOUROPA-Brogramm gsi. Bis i d 1970er Johr hèn nò Kinderheim-Sonderzüüg vokeert, mit sèllnè sin Kinder, vo allem us èm Ruurgebièt, i d Bõõdorfer Kinderheim gfaarè worrè. 

Vom 1. Auguscht 1966 èwäg isch dè Personèvokear ygschtellt worrè, dõdemit hèt nò zee Johr lang nu nò Güètervokeer in Form vo Übbergabegüèterzüüg uff dè Streggi gää, bedribbè mit Disellokomotyvè vom Tǜp BR 211. Im Güètervokeer isch a jedem Wärchtig ein Güèterzug gfaarè. I dè letschtè beidè Bedrybsjohr isch dè Güèterzug nu nò dreimòl wöchentlich gfaarè, nõchdèmm zletscht nu nò 300 Wägè jöhrlich befördert worrè sin. Bis nõch èm Zweitè Wältchrièg isch übber d Streggi èn Huufè Holz abgfaarè worrè. Dõdefür hèn d Baanhööf Lènzkirch, Saatfäld, Gündelwangè un Bõõdorf (Schwarzwald) Holzvoladerampè ghaa. Letschteri isch übber è Rollbaan a s Sägewärch Isele aabundè gsi. Als Bsunderheit hèt s i dè Fürschtèbärgischè Waldungè d Holzverladeschtell Saatfäld gää. Dört hèt s nit nu è Ladegleis mit Laderampè gää, sondern au è Ladeleeri. D Holzzüüg vo Saatfäld, wo sit 1965 mit dè BR 211 gfüürt worrè sin, hèn abber witterhy z Lènzkirch umgsetzt wörrè müèsè, well s bi dè Güèterzüüg kei Wendezugschtüèrig gää hèt.
È Bsunderheit isch dè Byrdransport: Diè elf Kilometer entfèrnti Brauerei Rothuus hèt schu 1873 drei Küèlwägè aagschafft, wo im Düèngemer Baanhof stationyrt gsi sin. Wo 1907 d Streggi nõch Bõõdorf fèrtiggschtellt gsi isch, isch dè Byrdransport übber dè nôcher glegène Baanhof Bõõdorf mit drei dõ stationyrtè Byrwägè abgwicklèt worrè. 1926 isch dè Byrdransport vo Bõõdorf nõch Seebrugg volait worrè, well dört diè inzwǜschè fèrtiggschtellti Dreiseèbaan bis zum Baanhof Seebrugg hèrrè chò isch.

Dè Gsamtbedryb isch mit Wǜrkung vom 1. Januar 1977 ygschtellt worrè. Grund für d Yschtellung isch d Konkurrènz durch dè barallèle Baanbusvokehr gsi, wo d Passagyrzaalè uff sèllèrè Baanschtreggi massyv in Keller dribbè hèt, zmòl dè Bus bsunders d Gmeindè Gündelwangè (Obber- un Vorderdorf), Holzschlag un Kappel besser aabindè hèt chönnè, wiè sèbbi wit abglègèni Baanhööf (Gündelwangè un Kappel-Grüèwald).

D Streggi isch am 26. Septembèr 1907 uff Grundlaag von èm Badischè Gsetz vom 28. Mai 1900 durch d Großherzoglich Badischi Staatsysèbaan eröffnet worrè. S haaltet sich bis hüt hartnäckig s Grücht, dass es Blään gää hèt, d Bõõdorfer Baan urschprünglich übber s Mèrrèbachdal witter z bauè, um bim Stüèlinger Baanhof a d Wuètèdalbaan un dõdemit bim Obberlauchringer Baanhof a dìè Baddischi Hauptbaan aa z schlièßè. Sèll wär diè èrscht Bahntransversalè im Südschwarzwald gsi, un het Fryburg un Schaffhuusè via s Schlaatemer Bäänle dirèkt mitènand vobundè.
Diè südlichi Hälfti durch s Mèrrèbachdal isch abber niè baut worrè, dõdemit isch d Bõõdorfer Baan immer è Stichbaan blibbè.

Nõch dè Stilllegig vo dè Streggi sin d Gleis, d Signaal un dè Obberbau sowiè d Haslach-Brugg z Lènzkirch un witteri Brüggli abbaut worrè un dè Baannhof Lenzkirch i dè 1980er-Johr abtrait worrè. A dèsell erinneret nu no è Fenschteryfassig uss Sandschtei, wo im hütigè Lenzkircher Kurpark a sim Standort uffgschtellt worrè isch.

Bis uff dè ehemõlige Baanhof Lenzkirch sin diè übrigè EG no erhaaltè un in Brivatbsitz. Uff fascht dè gsamte Längi vo dè ehemõligè Bahntrasse isch zwischè 2003 un 2008 dè "Bähnle-Radwäg" ygrichtet worrè. Sellè isch sit 2009 è Deilstugg vom Suèdschwarzwald-Radwäg, wo rund um dè Naturpark Süèdschwarzwald füürt.



</doc>
<doc id="45883" url="https://als.wikipedia.org/wiki?curid=45883" title="Wirtschaft">
Wirtschaft

Im ursprünglige Sinn bezäichnet dr Begriff Wirtschaft alli personelle und materielle Ufwändige und Erträäg, wo sich dr Mensch mit ene si Unterhalt sicheret – zum Bischbil d Jagd und dr Fischfang, dr Ackerbau und d Veezucht, dr Handel und s Gwärb.

Im modärne Sinn umfasst Wirtschaft oder Ökonomii alli Iirichdige und Handlige, wo für die blaanvolli Deckig vo dr Noochfroog doo si. Zu de wirtschaftlige Iirichdige ghööre Undernääme, brivaati und öffentligi Hushält, zu de Handlige vom Wirtschafte d Häärstellig, dr Verbruuch, dr Umlauf und d Verdäilig vo Güeter. Soonigi wirtschaftligi Zämmehäng bestöön zum Bischbil uf dr Eebeni vo dr Wält, vom Staate, vo de Stedt und vo de Betriib.


</doc>
<doc id="45884" url="https://als.wikipedia.org/wiki?curid=45884" title="Stockholm (Begriffsklärung)">
Stockholm (Begriffsklärung)

Stockholm chan folgendes bedüte:

en Ort:

es Schiff:

und witers:


</doc>
<doc id="45885" url="https://als.wikipedia.org/wiki?curid=45885" title="Handel">
Handel

Under Handel verstoot mä die wirtschaftligi Däätigkäit, wenn Güeter zwüsche Wirtschaftssubjekt uf em Wääg vo dr Brodukzioon bis zum Konsum usduscht wärde. 

Dr Handel oder Waarehandel umfasst dr Chauf vo Ware vo verschiidene Härsteller bzw. Liferante, iire Dransbort, d Laagerig und s Zämmefüere zum ene Sortimänt und dr Verchauf an gwärbligi Abnäämer (Groosshandel) oder an nit-gwärbligi Abnäämer (Äinzelhandel), ooni dass d Waare wääsentlig veränderet oder verarbäitet wärde.

Die wo Handel driibe "(Handelsbetriib, Handelsundernääme)", düen daas im Allgemäine zum dermit e Brofit mache. Die marktwirtschaftligi Läistig vom ganze Handel und vo jedem äinzelne Handelsbetriib lit in dr Gstaltig und Organisazion vo vier Määrt: de Absatzmäärt, de Bschaffigsmäärt, de Konkurränzmäärt und de interne Määrt.

Daas wo d Handelsbetriib mache, isch "sui generis" e broduktivi Dienstläistig. Im Underschiid zu Brodukzioonsbetriib wärde im Handel käini nöije materielle Güeter härgstellt, si wärde nume je noch Bransche vereedlet. D Handelsbetriib underschäide sich vo räine Dienstläistigsbetriib doodrduur, as si Waare laagere und verchaufe.

Vilmol goot dr Handel Hand in Hand mit dr Brodukzioon (z. B. Handwärkshandel) oder mit Dienstläistige (z. B. Wärtbabbiirhandel). Näben em Handel mit Waare chönne au handelsäänligi Gschäft mit andere Güeter wie Kapital, Dienstläistigeen oder Wüsse gmacht wärde.

Ghandlet wird mäistens mit knappe Güeter. Die Knapphäit chunnt u. a. drvoo, ass e natüürlige Rohstoff nume in gwüsse Gägende vorchunnt, dass d Produkzioon und dr Konsum zitlig oder mängemäässig nid gliich grooss si oder dass bestimmti Waare nume von e Huffe Lüt im ene arbetsdäilige Gflächt häärgstellt wärde. Je mee d Globalisierig zuenimmt und d Gsellschaft sich differenziert, umso mee git s „Bschaffigs- und Absatzspezialiste“, wo d Määrt brobiere z organisiere.

Rächtlig gsee wärde under Handelspartner Verdrääg abgschlosse. Zwüsche Partner, wo am Handel bedäiligt si, bestoot e Handelsbeziejig. Mä cha underschäide zwüschen em "Binnehandel" (lokale, regionale, nazionale Handel) und em "Ussehandel" (Färnhandel). Dr Handel über Ländergränze üübere zwüsche Handelspartner in dr Öiropäische Union zelt zum EU-Binnehandel.




</doc>
<doc id="45889" url="https://als.wikipedia.org/wiki?curid=45889" title="Bargen">
Bargen

Bargen chan folgendes bedüte:


Bargen isch de Familiename vo:


</doc>
<doc id="45891" url="https://als.wikipedia.org/wiki?curid=45891" title="Mettma">
Mettma

D Mettma isch èn Nebbèfluss vo dè Schlüècht im Süèdschwarzwald z Badè-Württèbärg.

D Mettma volauft zwischè dè barallelè Däler vo dè Schwarza im Weschtè un dè oberè Schlüècht in generell südsüdöschtlicher Richtig, indèmm si dè Abdachungsrichtig vom weschtlichè Albgau folget. Si entschpringt guèt 1 km öschtlich vom Schluchsee un knapp 1 km weschtlich vo dè Ortschaft Fuulèfürscht (Gmeind Schluchsee) im Landkreis Briisgau-Hochschwarzwald.
Diè högschtglegèni Quälle lyt im Gwann Forrènbüèl uff ca. 1027 m ü. NN.

D Mettma erreicht nõch knapp 3 km, znägscht durch è Hochdal i dè Fortsetzig vom Schluchsee in Richtig Oschtè flüèßend, s Gebièt vum Landkreis Waldshuèt un änderet denn kurz vor Roothuus (Gmeind Grõfèhuusè) d Flièßrichtig scharf abknickend nõch Süède. Im witerè Flussvolauf bis zu dè Mündig i d Schlüècht verengt sich s Dal un bildet im Grundgebirge vom Schwarzwald èn 100 bis fascht 200 m düèfes Kerbdal. Bi dè Mündig i d Schlücht füürt d Mettma trotz fascht glych großem Yzugsgebièt öppis mee a Wasser, vor allem, well si è bitzeli höcheri Nidderschlagssummè erhaaltè duèt.

Bi Kilometer 4,2 obberhalb vo dè Mündig würd dè Fluss durch è Staumuèr zum Mettmabeckè uffgschtaut. Dè Stausee erreicht bi Vollschtau è Längi vo ca. 1,5 km un è Breiti vo ca. 125 m.

S Dal wörd übberwygend forstwürtschaftlich gnutzt. Touristisch wörd s reizvolle Dal wènig gnutzt, au wenn diè östlichi Route vom Mittelwäg èm Dal folget. Dè Mettmaschtausee stoot für Freizitnutzungè nit zur Verfüègig.

Dè Mettmaschtausee, wo zum öschtlichè Sitèarm vom Pumpspycher-Netzwärk Schluchsee ghört, diènt dè Wasserkraftnutzig im Vobund mit dè Hauptachs vom dreischtufigè Pumpspycher-Kraftwärk zwischè Schluchsee un Rhy un èm weschtlichè Sitèarm, dè s Albdal mit èm Albschtausee ybindet. Sell Netzwärk isch eis vo zwei großè Pumpspycheraalaagè vom Schluchseewärk im Süèdschwarzwald.

Für dè öffentliche Vokeer mit Kraftfaarzüüg isch s Dal vo dè Mettma, abgsää vo querendè Gmeindevobindigè, fascht uff dè gsamtè Längi nit zuègänglich.

Dè Obberlauf vo dè Mettma wörd uff èrè kurzè Streggi vo dè Landesstrõß 170 begleitet, welli zwischè Seebrugg (Gmeind Schluchsee) un Bõõdorf d B 500 mit dè B 315 vobindet. A dè Mündig überquert d Schlüchtdalsstrõß (L 157) vo Gurtwyl (Stadt Waldshuèt-Düèngè) nõch Roothuus (Gmeind Grõfèhuusè) d Mettma. Dezwischè wörd s Dal vo drei Gmeindevobindigsstrõßè, Berau – Ryèdè (Ortsdeil vo Ühlingè-Birchèdorf), Brendè – Buggèrièd un Schönèbach – Grõfèhuusè quert.

Im Mettmadal git s, bsunders am Bergruggè zwischè Schwarza un Mettma, è Vorkõ vo Flussschpat, wo zu dè Herschtellig vo Fluor un Fluorvobindigè diènt, un vo Bleiglanz, vomengt mit Silber. Beidi wörred hüt nimmi aabaut (luèg unnè).

Im Mettmadal sin sicher scho im Mittelaalter, worschinlich abber scho dütlich früèner, offeni Èrzgäng a dè Haaldè abbaut worrè. S eigentlich begeerti Metall isch ès Silber gsi, wo abber nit edel vorkõ isch un dõrum dè Abbau vom silberhaaltigè Bleiglanz erforderet hèt. Dè Gwannnammè Silberbärg unterhalb vom Ort Buggèrièd (Gmeind Grõfèhuusè) goot uff sellen Abbau zrugg.

Dè Abbau isch im Mittelaalter vom Kloschter St. Bläsy betribbè worrè odder mit èrè Abgaab belait worrè, woby au d Regyrig vo Vorderöschterrych beteiliget gsi isch. Dè abbaute Bleiglanz isch denõch im "Wurkèhof" z Todtnau vohüttet un s gewunnene Rohsilber in è Hüttè z Fryburg zu höcherem Feinghalt brocht worrè. Belait isch d Vowendig vom Silber als Münzmetall i dè Fryburger Münzi.
Blei isch im Mittelaalter unter anderem bim Bau vo Fenschter, Steivobindigè odder Blèch vowendet worrè.

Dè Abbau vo Mineraliè isch mit Impört vo billigerem Silber schon am Ènd vom Mittelaalter mee un mee zum Erligè kõ. Im 20. Johrhundert (besunders um 1900, zwischè 1922 un 1926 und um 1939) sin Probeschürfungè vorwigend im Mettmedal, abber au im Schwarzadal vorgnõ worrè. Si hèn vo 1923 bis 1926 zu erneutem Abbau vo Bleiglanz gfüürt. Diè Pforzheimer Fluß- un Schwerspatwärk GmbH hèt i dè Gruèb z Brendè vo 1959 bis 1962 mit èm Abbau un zitwyliger Förderig vo Flussschpat aagfangè Fluß- un Schwèrschpat wörd im Schwarzwald no in großè Umfang i dè Gruèb Clara abbaut. Bi Urbärg zeigt s 2001 eröffneti Mineralièmuseum èn Yblick i dè Büèz im ehemõligè Fluss- un Schwerschpatbergwärk „Gottesehre“ z Höll-Bildschtei.

D Wasserkraft vo dè Mettma isch durch meereri Korn- bzw. Sägemüllènè, namentlich d Lochmülli, d Heidèmülli, d Klausèmülli un d Schaffhuuser Sägi, gnutzt worrè.
Im Mittelaalter isch übber s Berauer Wuhr Wasser a dè weschtlichè Haaldè dranõch bis Berau gfüürt worrè, um dört unter anderem d Wasserkraft nutzè z könnè.



</doc>
<doc id="45893" url="https://als.wikipedia.org/wiki?curid=45893" title="Schwarza">
Schwarza

Schwarza chan folgendes bedüte:

Gmeinde und Ortsteil:

Gwässer:


</doc>
<doc id="45894" url="https://als.wikipedia.org/wiki?curid=45894" title="Titisee">
Titisee

Titisee chan folgendes bedüte:


</doc>
<doc id="45895" url="https://als.wikipedia.org/wiki?curid=45895" title="Yu Gil-jun">
Yu Gil-jun

Dr Yu Gil-jun(rev. Rom. Yu Kil-chun, McCune-Reischauer Yu Gil-jun, koreanisch 유길준, hanja 兪吉濬; * 24. Oktober 1856 z Seoul, denn z Korea; † 30. Septämber 1914 z Seoul) isch e koreanische Politiker wääred dr Joseon-Dünastii und Unabhängigkäits- und Reformaktivist wääred dr japanische Herrschaft gsi. Sini Psöidonüüm si Gudang (, ) und Chonmin (, ) gsi.

Dr Yu isch z Seoul uf d Wält choo, isch 1881 uf Meiji z Japan go studiere und im Joor druf zrugg uf Korea. Er isch denn 1884 in d USA uf d Governor Dummer Academy go studiere und isch au verschidnigi öiropäische Länder go bsueche. Zrugg dehäi isch er festgnoo und aaklagt worde, ass er d "Gaehwadang", e reformistischi Bardei wo dr Fortschritt uf iiri Faane gschriibe het, wurd understütze und het im Gfängnis e Buech, "Seoyu Gyeonmun", über sini Räise gschriibe.

D Regierig vom Köönig Gojong het au behauptet, ass dr Yu bim Mord vo dr Köönigin Min mitgmacht häig.

Vo 1894 bis 95 het dr Yu für e Brömieeminister Kim Hongjip, wo brobiert het, Korea z modärnisiere. Wo dr Kim 1895 umbrocht worde isch, isch dr Yu uf Japan ins Exil und erst 1907 uf Korea zrugg.

1910 het Japan Korea annektiert, und dr Yu het e Beweegig gege d Annexioon organisiert.



</doc>
<doc id="45896" url="https://als.wikipedia.org/wiki?curid=45896" title="Park Heon-young">
Park Heon-young

Dr Park Heon-young, au Pak Hon-yong, (* 1900 z Sinyang-myeon, Browinz Chungcheongnam-do, Korea; † 18. Dezämber 1955) isch e nordkoreanische Politiker gsi.
Dr Pak Hon-yong isch von ere Familie us dr koreanische Oberschicht im Süde vo Korea choo. 1919 isch er mit sinere Schuelusbildig z Keijō fertig gsi.

1921 het er aagfange sich politisch z bedäätige. Z Shanghai isch er Mitgliid vo dr Koreanische Kommunistische Partei worde. Im April 1922 häi en die japanische Kolonialbehörde in dr koreanische Browinz Chōsen as Kommunist verhaftet. 1924 isch er freichoo und het as Schurnalist bi de Zitige "Dong-a Ilbo" und "Chōsen Nippō" afo schaffe.

Am 18. April 1925 isch dr Pak bi dr Gründig vo dr Koreanische Kommunistische Partei z Chōsen drbiigsii. Vo denn aa het er im Untergrund müesse lääbe.

Noch em Chrieg im August 1945 isch dr Pak Parteisekretär worde. Im Dezämber 1946 het er d Gründig vo dr Südkoreanische Arbeiterpartei organisiert und isch dere iire Vorsitzend worde. Wie die mäiste südkoreanische Kommuniste isch au dr Pak in Norde gange und 1948 dört Usseminister und stellverträtende Brömieeminister vo dr nordkoreanische Demokratische Volksrepublik Korea worde, wo denn gründet worde isch.

Dr nordkoreanisch Staatsschef Kim Il-sung het sini politische Gegner in dr kommunistische Partei afo likwidiere und am 3. August 1953 isch dr Pak Hon-yong verhaftet worde. Zwäi Joor spööter, am 15. Dezämber 1955, isch er as amerikanische Spion zum Dood verurdäilt und drei Dääg druf hiigrichdet worde.



</doc>
<doc id="45897" url="https://als.wikipedia.org/wiki?curid=45897" title="Seebach (Wutach)">
Seebach (Wutach)

Dè Seebach isch èn Bach, wo am Fèldbärg, gnauer im sognanntè "Grüble" zwischè m Fèldbärg un èm Seebuck entschpringt, und noch èm Passyrè vom Fèldsee un èm Bärèdal i dè Titisee mündet. S Iizugsgebiet vom Seebach befindet sich am Fèldbärg bzw. a dè öschtlichè Flankè vom högschtè Schwarzwald-Gipfel. 

Dè Seebach entwässert s Fèldbärg-Plateau, un spyst dè öschtlich glegnè Titisee. Dè Fèldsee hèt diè Funktion von èm Sammelbecki vom oschtwärts abflüèssendè Fèldbärg-Wasser, dè Titisee widderum würkt wiè èn Zwischèpuffer für diè Wassermassè, diè aaschlièßend übber d Guètè bis zu dè Haslach-Mündig un denn witer übber d Wuètè in Rhy abflüèßet.

Bim Seebach giltet "nomen est omen", es isch èn Bach, wo èn See (Titisee) spyst, un durch èn See (Feldsee) durrèflüßt.

Dè Seebach entschpringt zwischè Fèldbärg und Seebuck im "Grüble", übber dè Feldseewasserfall schièßt er è Karwand durab un sammlet sich im Feldsee. Nõchdemm dè Seebach durch è Luggè im Moränèwall gfundè hèt, wellè dè Feldsee in Richtig Bärèdal abgränzt, flüèß er durch s Bärèdal oschtwärts bis zum weschtlichè Zipfel vom Titisee, wo ner i dè See mündet.

Dè Näbefliss im Beryych vum Fèldbärg isch:

Beschrybig vum Seebachdal


</doc>
<doc id="45898" url="https://als.wikipedia.org/wiki?curid=45898" title="Alb (Hochrhein)">
Alb (Hochrhein)

D Alb isch èn Fluss im Südschwarzwald. Er entschõt uss zwei Quällflüss, dè Menzèschwander Alb un dè Bernauer Alb, flüèßt i südlichi Richtig un mündet nõch 43,5 km bi Albrugg i dè Hochrhy. D Alb entwässeret also genau wiè dè Seebach d Höchi vum Fèldbärg-Massiv, nu èbbè nõch Suèdè uff em kürzeschtè Wäg in Rhy.

Dè Nammè "Alb" goot möglicherwys uff s indogermanischi *albhos für "wyß" odder au "Fluss" zrugg. È Alternativi Interpretation wär au als Abfluss von èrè Albregion aazsää.

S Flussdal bildet dè Gränzvolauf vom ehemõligè Albgau zum Briisgau. Öppis gnauer un hüt no im Gebruuch isch d Gränzzyig "Zwüschè Alb un Wehra lyt dè Hotzèwald", womit de Volauf vo dè Alb als öschtlichi Gränz vo dè Region Hotzèwald feschtglait wörd.

S Quällgebièt vo dè Menzeschwander Alb lyt am Südhaaldè vom Fèldbärg-Massiv im Landkreis Briisgau-Hochschwarzwald, sèbs vo dè Bernauer Alb a dè Südhaaldè vom Herzogèhorn.
Nochdem beidi Bäch iri nammengäbendi Ort, Menzèschwand un Bernau in südöschtlicher Richtig durchflossè hèn, vereiniget si sich nõch ca. 12 bzw. 11 Kilometèr a dè "Glashofsägi" zu dè "Alb".

Beidi Däler hèn durch iiszitlichi Glètscher vobreiterti Dalsollè, diè wegè irer Höhèlaag um 900 m vo Grüèlandwürtschaft brägt sin. S Bernauer Dal isch è breits Beggè, welles durch chlyni Dalschtufè, Moränèwäll, sumpfigi Senkè, chlyini Dobel un rundhöggerartigi Felsköpf glideret isch. È bitzeli obberhalb vo dè froschtgföhrdetè Talsollè lyt voschtreut dè Wyler un Einzelhööf vom Ort. Nõ augèfälliger sin d gletscherartigè Formè im engerè Dal vo dè Menzenschwander Alb. Bekannt isch dè göchi Endmoränènwall vo dè "Menzèschwander Kluusè". Unterhalb stürzt d Alb in Wasserfäll durch è chlyni Schlucht zu dè Verlandigsebeni von èm Seebeggè, wo vom einschtigè Krunkelbach-Dalgletschèr uusgschürft worrè isch. Beidi Quällflüss erreichet in Schluchtè iren Zusammenfluss i dè Ebeni von èm witerè einschtigè Seebeggè, welles sich über 4 km bis zu dè Chlyschtadt St. Bläsy hyzièt.

Dè vo dè Ortslaag St. Bläsy uusgfülltè Dalbodè wörd brägt vo dè klassizistischè Kupplè vom Dom vo St. Bläsy. Unterhalb vom Ortskèrn bildet d Alb dè "Wasserfall am Tusculum" (Ortsnammè bezogè uff s römischi Tusculum). Denn änderet d Alb wiè au fascht alli öschtlich benõchbortè Schwarzwaldflüss iren Lauf um ugfähr 60 Grad in süèdlichi Richtig, wa mit dè zuènemmendè Gfälle zum Hochrhy hy in Zämmehang stõt. Sell Gfälle isch vo tektonischè Erdkruschtèbewegigè vom Pliozän weg voursacht worrè. S einschtigi witer nõch Südoschtè volaufendi Dal isch fascht 200 Metèr höcher im Sattel vo Hüsèrè no guèt erkennbar, bsunders well i dè letschtè Yszitè èn Deil vom um 300 Meter mächtigè Albdalgletscher durch selli Senki zum Dal vo dè Schwarza übergloffè isch.

Unterhalb vom Dalknigg wörd dè Fluss im "Albbeggè" gschtaut (im Mittel 18 Hektar, Längi vo dè Staumuèer: öppè 80 Metèr) un dè gröschti Deil vo dè Wasserfüürig zum Stausee "Schwarzabrugg" vom Schluchseewärk abgleitet wörd.

D Alb flüèßt denõch durch è wisègesäumtes, 200 bis 400 Metèr breits Dal, i demm diè Ort Schlagetè un Immèeich liget. S Dal wörd dört nimmi vo schmalè, bewaldetè Höger, sondern vo dè welligè, vo Moor un Felskuppè gliederetè Hochplateaus vom Hotzenwald um diè Gmeindè Dachsberg un Höchèschwand begleitet. Bi dè "Nidermülli" lyg s Zungèènd vom Albgletschèr, des isch mit 27 Kilometèr längschtè Schwarzwaldgletscher i dè Würmkaltzit. Dört voengt sich s Dal abrupt un lôt uff dè voblybendè 14 Kilometèr bis Albrugg kein Platz für Sidligè.

S Gefälle vo dè Alb vostärkt sich i dè Schluchtè stark un dè Fluss zwängt sich durch meereri klammartigi Passagè un verblockti Abschnitt wiè diè bekannti "Düèfelslschuchi". Vo rächts mündet, ebbèso i Schluchtè flüèßend, d Ibach un d Höllbach i d Alb, Dè Höllbach wyst zwei Wasserfäll uff. Wegè dè Engi vo dè Schlucht volauf d Strõß bis zu 80 Metèr höcher am linkè Ufer. Bi dè Dalwitig a dè Sägimülli "Düèfèschtei" mündet vo zwei Sitè Schildbach un Steinbach y. Dört befindet sich uff halber Höchi zwei Burgruinè und Granit-Steibrüch. Wennig unterhalb fangt dè öppè 4 Kilometer langi, engschte un steilschte Abschnitt aa. Au dõ isch d Alb früèner uff èm anderè Wäg witer, und zwar durch s hütige, bi Hauèschtei i dè Rhy mündendi Müllibachdal. S aalte Flußbett isch durch Schmelzwasser- un Gletscherablagerigè während ènèrè älterè Yszit blockyrt worrè, woruff d Alb èn neuè Wäg zum Rhy gfundè hèt. Sitdem schnydet si diè „neui“ Schlucht i dè Granitfels. Sellè Schluchtabschnitt isch ohni Uusrüschtig nit passyrbar, allerdings isch dört durch erneuti Wasserableitigè d Wasserfüürig meischt gring. Bi uusreichendem Wasserschtand giltet d Alb dõ unter Kanutè als woll schwyrigschtes Wildwasser vo Dütschland. I sellem Abschnitt volauft d Strõß bis zu 100 Metèr obberhalb vom des un durchquert füüf kurzi, durch d Felswänd gschlagni Dunnel, weshalb d StrÕß früèner au "Axèstrõß vom Schwarzwalde " gnennt wörd. Ab dè Hüsergruppè "Hohèfels" (Gastronomy, Uussichtspunkt) keit d Strõß bis Albrugg allmählich widder uff Flussniveau. Dort mündet d Alb i dè Hochrhy.


</doc>
<doc id="45901" url="https://als.wikipedia.org/wiki?curid=45901" title="Johannes Gutenberg-Universität Mainz">
Johannes Gutenberg-Universität Mainz

D Johannes Gutenberg-Universität Mainz (JGU) isch e Uniwersidäät in dr rhiiland-pfälzische Landeshauptstadt Mainz. Si het öbbe 37'000 Studierendi an öbbe 150 Institut und Klinike und ghöört zu de zää grösste dütsche Hoochschuele. Sit ere Strukturreform isch si sit em 1. Septämber 2010 in zää Fachberiich gliideret. D JGU isch noch em Erfinder vom Buechdruck mit beweglige Letter, Johannes Gutenberg, benennt worde.

Die alti Mainzer Uniwersidäät isch 1477 gründet worde. In de 1790er Joor isch s uniwersitääre Lääbe z Mainz zum erligge choo und 1798 isch d Uni vo de franzöösische Bsetzer ufghoobe worde, es het aber no bis 1823 Vorlääsige ge. Noch em Zwäite Wältchrieg häi 1946 die franzöösische Bsetzer d Uniwersidäät nöi gründet. 


</doc>
<doc id="45902" url="https://als.wikipedia.org/wiki?curid=45902" title="Venezianische Sprache">
Venezianische Sprache

S Venetische (gläägentlig au "Venezisch" oder "Venedisch"; ven. oder ) isch e romanischi Sprooch, wo vo öbbe fümf Millione Lüt in dr Region Venezie und in Däil vo dr Region Friaul-Julisch Venezie, vom Trentino und vo Istrie gschwätzt wird. Venetisch ghöört zur Grubbe vo de norditaliänische Dialäkt. Wäge de groosse Underschiid zum Standarditaliänische wird es – grad wie die andere norditaliänische Varietääte – mänggisch as äigeständigi Sprooch aagluegt.

D Iiwooner vo Venezie und au d Sproochwüsseschaft unterschäide mäistens zwüsche "vèneto" (Venetisch), dr gänze Dialäktgrubbe wo alli lokale Varietääte drzueghööre, und "venesiàn" (Venezianisch), dr Varietäät vo dr Stadt Venedig, wo zur Zit vo dr Republik Venedig als allgemäini Koine brucht worde isch, hüte aber nume äini vo meerere bedütende Stadtvarietääte im Venetischen isch.

S romanische Venetisch sött mä nit mit dr Venetische Sprooch in dr Antike verwäggsle, wo zwüschen em säggste und em erste Joorhundert vor Christus in der Region Venezie gschriibe worde und hüte usgstorbe isch. Es isch mööglig ass si as Substratsprooch Iifluss uf s Latiinische in dere Region ghaa het und eso indiräkt au uf s romanische Venetische.




</doc>
<doc id="45904" url="https://als.wikipedia.org/wiki?curid=45904" title="Apfelmost">
Apfelmost

Öpfelmost, Suure Most, Saft oder Öpfelwy werd us Öpfel gmacht. Die wärded prässt und de Saft werd keltered, wie bim Wy.

De Öpfelmost hät en suure und härbe Gschmack und es git vo dem alkoholfrys, oder mit Alkohol. Normalerwys hed er en Alkoholghalt vo öpe 5 bis 7 %. I de Ostschwiz werd de suur Most öpe n emol mit Süessmost gmischt und me sait em dänn «Ghürotne».



</doc>
<doc id="45909" url="https://als.wikipedia.org/wiki?curid=45909" title="British Library">
British Library

Die British Library (BL) isch d Nazionalbibliothek vom Veräinigte Köönigriich. Si befindet sich in London und isch äini vo de bedütendste Forschigsbibliotheke uf dr Wält. Si het mee as 150 Millione Wärk und das isch dr grösst Mediebestand vo alle Bibliotheke uf dr ganze Wält. Zu deene Wärk ghööre Büecher, Zitschrifte, Zitige, Broschüüre, Doonufnaame, Badänt, Daatebanke, Charte, Briefmarke, Kunstdrück, Gmäld und e Hufe mee. Iiri Büechersammlig umfasst 25 Millione Exemplaar und isch die zwäitgrössti noch dr amerikanische Library of Congress z Washington, D.C.. Dr Bestand umfasst Wärk bis zrugg in d Zit um 1600 v. Chr. Vo jeedem Buech, wo in Groossbritannie, Nordirland und dr Republik Irland druckt wird, muess dr Verleeger dr BL äi Exemplaar schigge.

D British Library isch entstande, wo 1973 d "British Museum Library" und e baar anderi Bibliotheke zämmegläit worde si.



</doc>
<doc id="45911" url="https://als.wikipedia.org/wiki?curid=45911" title="Universitätsbibliothek Basel">
Universitätsbibliothek Basel

D Uniwersidäätsbibliothek Baasel (offizielle Naame: "Öffentliche Bibliothek der Universität Basel", abkürzt "UB") isch die zentrali Bibliothek vo dr Uniwersidäät Baasel. D Uniwersidäätsbibliothek isch äins vo de Kulturgüeter z Baasel, wo nazionali Bedütig häi.

D Uniwersidäätsbibliothek sammlet ooni fachligi Begränzig, dr Schweerpunkt lit aber uf de Gäistes-, Sozial- und Naturwüsseschafte und dr Medizin. Wenn s e wüsseschaftligs Inträssi an nit wüssenschaftliger Litratuur git, wird au die ufgnoo. Zämme mit de Institutsbibliotheke isch si für d Litratuurversorgig vo dr Leer und dr Forschig im Beriich vo dr Hoochschuel zueständig.

Gliichzitig isch si d Kantonsbibliothek vo Basel-Stadt. In däm Sinn sammlet si alli Basiliensia (Druck und Handschrifte, wo vo Basler gschriibe si, und alles über Basel und Basler), mä chönnt sääge en informells "Dépôt legal" (d. h. Abgoobe vo Pflichtexemplar, wo de Verlaag gsetzlig vorgschriibe si).

Au zur Uniwersidäätsbibliothek Baasel ghööre d Medizinbibliothek und d Bibliothek vom Wirtschaftswüsseschaftlige Zentrum mit em Schwizerische Wirtschaftsarchiv. Dur e Verbund si e Hufe vo de Institutsbibliotheke em Informazioonsverbund Dütschschwiz (IDS) aagliideret.

S erste Züügnis stammt us 1471. Bis 1671 isch d Bibliothek im «Undere Kollegium» am Rhiisprung gsi und denn bis 1849 im Huus zur Mugge. Wil d Bibliothek dank vile Schänkige stark gwaggse isch, isch s Huus zur Mugge z chlii worde, und si isch in s Museum an dr Augustinergass züüglet. 1896 het mä beschlosse ass mä en äigeständige Bibliotheksbau bruchi und isch in e nöibarocke Bau an dr Bernoulli- resp. Schönbäistrooss übere, wo de domoolige Bibliotheksstandard entsproche het.

Au d Organisazioon vo de Beständ het sich im Lauf vo de Joorhundert immer wider gänderet. In de erste Joor het d Uniwersidäätsbibliothek im Vergliich zu de Bibliotheke vo de Klöster seer wenig Büecher ghaa. Wo sich 1529 z Basel d Reformazion duuregsetzt het, si d Klöster ufghoobe worde und dr Root het beschlosse, ass d Beständ vo iire Bibliotheke in d Üniwersidäätsbibliothek chieme. Dr Jurisprudänzbrofässer Bonifacius Amerbach het s fertig brocht, ass d Baasler Buechdrucker dr Bibliothek vo jedem Ditel en Exemplar wurde abgee. Die früeje Druckschrifte ghööre mit de klösterlige Manuskript au hüte no zu de grösste Schetz vo dr UB. 

1559 het dr Heinrich Pantaleon iiren erste Katalog in Buechform zämmegstellt wo noch Sachgebiet gordnet gsi isch. Dr Christian Wurstisen het en 1585 überarbäitet und us em en alfabetische Katalog gmacht. Bis 1818 häi nume Akademiker d Bibliothek dörfe bruuche, denn het mä us ere en öffentligi Bibliothek gmacht, wo die ganzi Bevölkerig Zuegang zu de Büecher ghaa het. 1866 het d Bibliothek iiren erst vollamtlige Bibliothekar iigstellt und het vom Staat afo Gäld überchoo, zum Büecher chaufe. 1889 isch dr Katalog vo Bandform uf Zeddelform umgstellt worde. 1939 het mä aagfange e Schlagwortkatalog zämmezstelle.

Zwüsche 1962 und 1968 het dr Schwizer Archidekt Otto Senn e nöis Geböid am alte Standort baut und 1978 isch d Medizinbibliothek as Filiale vo dr Uniwersidäätsbibliothek im Uniwersidäätsspitaal (früener: Kantonsspital Baasel) gründet worde.
D EDV wird sit 1981 für d Katalogisierig und dr Chauf iigsetzt, 1985 isch die ersti Daatebank-Uskumft iigrichdet worde, und 1988 dr OPAC (Online Public Access Catalog). D Bibliothek vom Wirtschaftswüsseschaftlige Zentrum (WWZ) zämme mit em Schwizerische Wirtschaftsarchiv (SWA) si as Filiale vo dr Uniwersidäätsbibliothek eröffnet worde.

Vo 1995 aa si s Usleene und s Freihandmagazin automatisiert worde un die ersti Houmepeidsch isch ans Netz. Internetstazione für s Publikum si 1997 iigrichdet worde.

1999 isch dr Bibliotheksverbund iigrichdet worde, wo dr Informazionsverbund Dütschschwiz (IDS) gründet worde isch und mä s integrierte Bibliotheksüsteam Aleph het afo iisetze. 2004 und 2005 isch d Benutzerkartei zämmegläit und dr IDS-Kurier für e interuniwersitäre Leihvercheer in dr Dütschschwiz lansiert worde.

Im Ganze het s in dr Uniwersidäätsbibliothek Baasel mee as siibe Millione Medieäinhäite. Vo deene wärde jeedes Joor mee as 660'000 Medie usgleent. Dr Bestand waggst bro Joor um mee as 125'000 Äinhäite. D Bibliothek ghöört zu de grösste in dr Schwiz.

D Bibliothek het e riiche Altbestand mit umfangriiche historische Sammlige vo öbbe 175'000 middelalterlige Handschrifte, Früedruck, Musikalie, Charte und Bordret, hauptsächlig us de Baasler Chlöster und dr Baasler Uniwersidäät. Iiri Beständ wärde vo de Institutsbibliotheke vo dr Uniwersidäät, de Allgemäine Bibliotheke vo dr GGG (Gsellschaft für s Guete und Gmäinnützige Baasel) und ere Räije vo Spezialbibliotheke ergänzt.

Im Beriich vo dr Basiliensia het s öbbe 2400 Wärk vo 403 Baasler Autorinne und Autore.


D Uniwersidäätsbibliothek Baasel verfüegt über e Freihandmagazin und über e gschlossnigs Magazin. E baar Büecher chönnen sich in Semesterapparäät befinde.
D Bibliothek isch offe für alli Persoone vo 14 Joor aa und für alli natürlige und juristische Persoone, wo iire Woon- beziejigswiis Gschäftssitz in dr Schwiz oder in dr gränzüberschritende Region isch, und de Aaghöörige vo dr Uniwersidäät Baasel und de EUCOR-Uniwersidääte.
S Iischriibe und Benutze isch gratis, usser wenn öbbis anders vorgsee isch.
S Usleene goot über Onläin-Bstellzeddel, wenn s Buech scho usgleent isch oder sich im gschlossnige Magazin befindet, oder über d Diräktuslei us em Freihandmagazin.

Mit dr Uniwersidäätsbibliothek verbunde si e baar Archiv under anderem

In dr Nietzsche-Forschig gältet d Uniwersidäätsbibliothek Baasel as die zwäitwichdigsti Sammligsstell noch em Weimarer Nietzsche-Archiv, wil sich do die mäiste Kwelle vo dr „Baasler Nietzsche-Dütig“ noch em Franz Overbeck befinde.




</doc>
<doc id="45913" url="https://als.wikipedia.org/wiki?curid=45913" title="Athanasius Kircher">
Athanasius Kircher

Dr Athanasius Kircher SJ (au: Athanasius Kircherus Fuldensis; * 2. Mai 1602 z Geisa (Rhön); † 27. Novämber 1680 z Rom) isch e dütsche Jesuit und Universalgleerte im 17. Joorhundert gsi. E groose Däil vo sim Lääbe het er am Collegium Romanum z Rom Underricht gee und gforscht. Dr Kircher het e Hufe usfüerligi Monografie über e wits Spektrum vo Theme uusegee, unter anderem in dr Egüptologii, dr Geologii, dr Medizin, dr Mathematik und dr Muusigtheorii. Si Arbet über die egüptische Hieroglüüfe het dr Wääg für e Jean-François Champollion vorberäitet.

Dr Friedrich Kittler het dr Kircher as «en Art wüsseschaftligi Füürweer vom Babst» bezäichnet: er sig immer ume Wääg gsi, wenn wüsseschaftligs Nöiland entdeggt worde isch, aber au, wenn mä s im Naame vo dr Chille het müesse verdäidige. Dr Kircher isch sinere Zit vorus gsi, daas cha mä gsee an sim Iifluss uf d Bakteriologii, Medizin, Akustik, Astronomii, Mechanik und Farbeleer. Er het as erste dr Iifluss vo „chliine Wääse“ uf d Verbräitig vo dr Pest bostuliert und het die erste Regle ufgstellt zum sä mit Erfolg z bekämpfe.

Im Kircher si Motto isch gsi "In uno omnia" (In Äim alles).





</doc>
<doc id="45915" url="https://als.wikipedia.org/wiki?curid=45915" title="Arthur Waldron">
Arthur Waldron

Dr Arthur Waldron (* 13. Dezämber 1948 z Boston) isch en US-amerikanische Historiker. Är isch Brofässer für Internazionali Beziejige und Chinesischi Gschicht an dr Uniwersidäät vo Pennsylvania.

Er het an dr Harvard University studiert und 1981 si Ph.D. gmacht.
Er het z China, z Japan, z Taiwan, in Frankriich und z Ängland gläbt und studiert und in dr früenere Sowjetunion e Zertifikat as fliessende Russischsprächer überchoo.

Dr Waldron isch dr Gründer und Vizebresidänt vom "International Assessment and Strategy Center" z Washington DC. Er isch Mitgliid vom Root für Ussepolitik und Mitgliid vo Freedom House und dr Jamestown Foundation.

Dr Waldron isch sit 1988 verhürootet und het zwäi Söön.



</doc>
<doc id="45916" url="https://als.wikipedia.org/wiki?curid=45916" title="Yongle Dadian">
Yongle Dadian

D Yongle-Enzyklopedii () isch e bedütendi chinesischi Enzyklopedii us em 15. Joorhundert (Ming-Dünastii), und gältet as d die berühmtisti Enzyklopedii us em chinesische Alterdum. Mee as 3'000 Gleerti häi anere gschafft und si isch 1408 fertig worde. S Wärk umfasst 22'877 Faszikel bzw. 11'095 Bänd. S Voluume vom Manuskripte söll 40 m³ grooss gsi si, s wurd ere Regaallengi vo mee as 300 m entspräche.

S Original-Manuskript vo dr "Yongle-Enzyklopedii", wo am Kaiserhoof ufbewaart worde isch, isch uf e müsteriöösi Wiis verschwunde, es existiert nume non e Abschrift, und die isch im Lauf vo de säggs Joorhundert verstümmlet und schweer beschädigt worde. Uf dr ganze Wält git s hüte nume no öbbe 400 Bänd, also öbbe vier Brozänt vom Gsamtwärk; vo deen befinde sich 221 in China. Die chinesischi Nazionalbibliothek sammlet sit 1912 d Räst vo dr Enzyklopedii und brobiert sit 2002, d Fragmänt z restauriere.

Wie und wo aane s Original verschwunde isch, wäiss mä nid; es git vier Hüpotheese:



</doc>
<doc id="45918" url="https://als.wikipedia.org/wiki?curid=45918" title="Steina (Wutach)">
Steina (Wutach)

D Steina isch èn Fluss, wo uff dè Höchi vom Süèdschwarzwald, im dünn bsidlètè Gebièt zwischè "Lènzkirch" un "Schluchsee" nördlich vo "Roothuus", Gmeind Grõõfèhuusè entschpringt un zwischè Lauchringè un Waldshuèt-Düèngè i d "Wuètè" mündet.

D "Steina" entschpringt i dè Hochwälder vom Süèdschwarzwald öppè 2,5 km nordöschtlich vo dè Ortschaft Schluchsee uff èrè Höchi vo übber 1060 m ü. NN. Scho nõch öppè 2 km lyt s Flussbett in èm beachtlichè Dal von fascht 100 m Düèfi. Dè witere stark gwundene Volauf blybt fascht bis zu dè Mündig in èm düèfè Dalyschnitt mit znägscht mäßig gächè bewaldetè Haaldè un einzelnè Auè. Im unterè Lauf vom Fluss zwischè "Untermettingè" un "Detzlè" schnydet s Dal d Uusläufer vom Grundgebirge vom Süèdschwarzwald, wa sich in èm bis zuè nèrè Schlucht voèngendè Dal mit steilè Felswänd manifeschtyrt. Am Uusgang vo sèllèrè Schlucht wittet sich s Dal obberhalb vo Detzlè un lauft mit ènèm ebènè, abber schmalè Dalboddè bis Unterlauchringè uus. Nördlich vo Unterlauchringè, dört vo Breitèfäld vom letschtè Zipfel vo dè rächtè Steinahaaldè obbè abbè grüèßt, gòt s Steinadal im Wuètèdal uff, d Steina flǜeßt übber dè Lauffè-Bord gegèübber vo dè "Lauffèmülli" gu Düèngè abbè, wo si im öschtliche Düèngemer Stadtgebièt i d Wuètè mündet. D Steina gòt also vom Schluchsee im Hochschwarzwald durch dè Südschwarzwald (fascht) bis zum Hochrhy abbè.

Am Übbergang vo dè Steina i s Tal vo dè Wuètè, öppè 1 km vo dè Mündig, volauft s Flussbett übber è porösi un uusgwascheni Muschelkalch-Formation, in dèrè èn Deil vom Wasser vosickeret. Bi Nidrigwasser ka èn Abschnitt vom Fluss ganz drochè keiè. Dè Deil vom vosickerètè Wasser, wellè nimmi i dè Fluss zrugg flüèßt, wörd Deil vom großè Grundwasserschtrom im Chläggidal. I dè Kysablagerungè vom Chläggi-Rhydal ( Rhyvolauf i dè Mindel-Riß-Zwischeneiszeit ), wo uff dè Muschelkalch folgè düèn, trifft s Sickerwasser vo dè Steina uff s Grundwasser vo dè Wuètè un flüèßt unter dè yszitlichè Kysablagerungè vom Bürgerwald (ca. 400 m ü. NN) durrè, um i Ettikon, Gmeind Küssaberg, s hütigè Rhydal z erreichè.

Durch s Dal vo dè Steina füürt d Landstrõß 159 vo dè B 34 z Waldshuèt-Düèngè bis zu dè Steinasägi, Gmeind Bõõdorf, wo si uffgnõ wörd vo dè L 170, diè vo Bõõdorf kunnt un s Steinadal durchquert. Diè rèschtlichè ca. 9 km vom Dal wörd dè Bach fascht uff dè ganzè Längi von èrè Gmeindestrõß begleitet, wo abber nu deilwys für dè öffentliche Kraftfahrzüügvokeer freigää isch.

S Dal vo dè "Steina" isch im Mittelaalter wegè sinerè Laag am Übbergang von Schwarzwald zum "Chläggi" strategisch für dè Bau vo Burgè intressant gsi. Folgendi Burgruinè liget im Dal vo dè "Steina":


</doc>
<doc id="45919" url="https://als.wikipedia.org/wiki?curid=45919" title="Raschīd ad-Dīn">
Raschīd ad-Dīn

Dr Raschīd ad-Dīn ( - "Rašīd ad-Dīn"; au - "Rašīd ad-Daula al-Hamadānī"), mit vollständigem Naame (* 1247 z Hamadan, Persie; † 9. Ramadan 718 / 4. Novämber 1318 z Täbris) isch e persische Wesir vo de Ilkhan z Täbris gsi.

Dr Raschīd ad-Dīn isch von ere jüüdische Familie z Hamadan abgstammt. Si Vater isch e Händler vo Barfüm und Gwürz gsi. Dr Raschid isch Arzt und Historiker worde. 1277, won er drissgi gsi isch, het er zum Islam konwertiert, und isch so nid vom Pogrom vo 1291 betroffe gsi und und dr Zuegang zum Hoof vo de mongolische Herrscher vo Persie isch em offegstande. Es isch mööglig ass dr Ghazan Ilchan wägen iim 1295 zum Islam überdräte isch. Dr Mahmud Ghazan het en zum Finanzberooter und schliesslig zum Wesir gmacht und er het von em witi Ländereie in Dranskaukasie und Chläiasie überchoo. Under em Mäzen Raschīd isch Täbris zum ene Zentrum vo de Wüsseschafte worde.

Si äignigs grösste Wärk isch Dschami' at-tawarich, e Wältgschicht, won er im Ufdraag vo de Ilkhan verfasst het und wo hüte nume no Fragmänt drvo existiere. Im Abschnitt über d Mongole wird dr Stammbaum vom Dschingis Khan bis uf e Adam zrugggfüert. In dr "Universalgschicht" het er die alti Dradizion vo dr annalistische Gschichtsschriibig vo de Araber witergfüert. Noch de Bricht vo arabische Biograafe het er in sim Korankommentar alttestamäntligi und au filosofischi Elimänt verarbäitet. Er het sich au mit dr Logik und dr Filosofii befasst.

Si Buech "Die fümf Genealogie" (Šuʿab-i panǧgāna) über d Araber, d Juude, d Mongoole, d Franke und d Chinees isch in dr Handschriftesammlig vo Istanbul erhalte.

Au under em Ghazan sim Brueder Öldscheitü isch dr Raschīd al-Dīn Wesir bliibe. Dr Öldscheitü het dr schiitisch Islam aagnoo gha, und won er umbrocht worde isch, isch dr Raschīd al-Dīn in die mongolisch-schiitische Machtkämpf am Hoof verwigglet worde. 1316 isch er wäge Mord aagklagt und zwäi Joor spööter zämme mit sim Soon hiigrichdet worde. Au im Graab het men en nid in Rue gloo: 1407 het en dr Miran Schah, dr gäistesgstörti Soon vom Tamerlan, lo exhumiere und uf eme jüüdische Friidhoof z Täbris lo begraabe.



</doc>
<doc id="45922" url="https://als.wikipedia.org/wiki?curid=45922" title="Badische IV d">
Badische IV d

D Lokomotyvè vo dè Gattig IV d vo dè Großherzoglich Badischi Staatsysèbaanè sin Personèzug-Tenderlokomotyvè mit zwei kuppletè Achsè uss èm Johr 1891. Diè vo dè Dütschè Rychsbaan 1925 blaanti Umzeichnig i diè Baureihè 71.70 isch nimmi erfolgt, well diè Maschinnè inzwischè uusgmuschteret worrè sin. 

Diè Tenderlokomotyvè umgebautè Maschinnè vo dè Gattig IV b sin nit für dè Ysatz im lychtè Schnellzugdiènscht geignet gsi. Für dè Ysatz uff dè Schwarzwaldbaan hèt mo abber è Lokomotyv gsuècht, wo sötigi Züg übber d Gebirgsstreggi un diè aaschlièßendè ebenè Streggè beförderè hèt könnè. Für sellen Zwèck hèt d Maschinnè èn Zug vo 110 Tonnè uff rè Streggi mit 2 % Stygig noch mit 35 km/h ziè könnè söllè.

Diè vo Maffei gliferètè 14 Lokomotyvè hèn nit befridigt. Dè Bogèlauf vo dè Maschinnè isch schlècht gsi un bi höherè Gschwindigkeitè hèn si ungnüègendi Laufeigèschaftè bsässè. S sin deshalb keini witerè Lokomotyvè mee bschafft worrè un schu drei Johr spõter hèt mo si uff dè Schwarzwaldbaan durch d Faarzüüg vo dè Gattig IV e ersetzè könnè. Füüf Lokomotyvè sin no im vorläufigè Umzeichnigsblaan vo dè Dütschè Rychsbaan als 71 7001 bis 7005 enthaaltè gsi. È Umzeichnig isch nimmi erfolgt, well alli Lokomotyvè bis 1925 uusgmuschteret worrè sin.

Diè Lokomotyvè vofüèget übber èn innèligendè Blechraamè. Dè Langkessèl hèt uss drei Schüss bschtandè. Uff èm hinterè isch èn großè Dampfdom un uff èm vorderè dè Reglerdom aabrocht gsi. Dè Stehkessèl isch düèf zwischè dè beidè Raamèwangè glägè. D Yschtrömroor zu dè Zilinder sin ußèligend gsi.

S ußèligendi Zweizilinder-Nassdampftrybwärk hèt uff di hinter Kuppelachs gwürkt. Diè Heusingerstüerig isch ußèligend gsi. D Kuppelräder sin durch unnèligendi Blattfèdèrè abgfederèt gsi. Diè Laufachsè sin als Adamsachs uusbildet gsi un hèn sich nõch beidè Sitè um 23 mm bewegè lõ. Als Rückschtellvorrichtig hèn Keilflächè diènt. D Blattfèdèrè hèn sich obberhalb vom Achslager befundè. 

D Westinghouse-Druckluftbrèms hèt diè vordere Kuppelachs vo hinnè un diè hinteri Achs vo vornè brèmst. Dè Sandkaschtè hèt sich i dè Mitti vom Langkessèl befundè un hèt beidi Achsè vo vorn gsandet. Zu dè besserè Gwichtsvoteilig sin vir Wasserkäschtè aagebrocht worrè. Zwei hèn sich a dè beidè Sitè vom Langkessèl uff dè Höchi vom Dampfdom un zwei a dè Sitè vo dè Rauchkammer befundè. Dè Kollèvorrôt isch vor èm Füürerhuus beidsitig aagordnet gsi.


</doc>
<doc id="45923" url="https://als.wikipedia.org/wiki?curid=45923" title="Dschami' at-tawarich">
Dschami' at-tawarich

Dschami' at-tawarich (), im dütschsproochige Ruum as "Universalgschicht" bekannt, isch en enzyklopedischs Wärk us em spoote 13. oder früeje 14. Joorhundert, wo d Gschicht vo de Mongole bis zu deere Zit verzelt.

Es isch uf Persisch gschriibe und isch vom Wesir Raschid ad-Din (Rašīd ad-Dīn Faḍl Allāh) verfasst worde, wo Minister am ilkhanische Hoof vom Öldscheitü gsi isch. Näbe dr "Ghäime Gschicht vo de Mongole" isch d Universalgschicht die bedütendsti historischi Kwelle für die mongolischi Früegschicht.




</doc>
<doc id="45925" url="https://als.wikipedia.org/wiki?curid=45925" title="Abhar">
Abhar

Abhar (Persisch ابهر) isch d Hauptstadt vom Abhar Bezirk in dr Zanjan Browinz im Iran. Bi dr Volkszelig vo 2006 het d Stadt 70'836 Iiwooner in 19'136 Familie ghaa.

Abhar lit zwüsche Qazvin und dr Stadt Zanjan in dr Nööchi vom Fluss Abhar. Es isch die zwäitgrössti Stadt in dr Browinz noch Zanjan. 

Mit sine Uniwersidääte, drunder d Abhar Azad Uniwersidäät, d Payam Noor Uniwersidäät, s Technische und Brueflige Institut Sama und andere wüsseschaftlige und kulturelle Instituzioone, isch Abhar e regionals Kulturzentrum. Für e Vercheer isch d Stadt wichdig as Knootepunggt vo Stroosse und Iisebaanlinie. As Industriizentrum isch s d Häimet vo Firme wie AWC, Medisk und Parsnakh.


</doc>
<doc id="45926" url="https://als.wikipedia.org/wiki?curid=45926" title="Anitta (Sängerin)">
Anitta (Sängerin)

D Anitta (* 30. März 1993 z Rio de Janeiro, Brasilie) isch e brasilianischi Pop-Sängerin. Ihre richtig Name isch "Larissa de Macedo Machado", Anitta isch ihre Künschtlername. Si schribt iiri Lieder sälber. Iir «Meiga e Abusada» isch eine vo de beliebtiste Songs uf em brasilianische Radio worde und isch in dr Soundtrack vo dr Seifeopere «Amor à Vida» vo Rede Globo ufgnoo worde. S Video «Show das Poderosas» isch vo mee as 10 Millione Brasilianer im Mai 2013 uf YouTube aagluegt worde.




</doc>
<doc id="45927" url="https://als.wikipedia.org/wiki?curid=45927" title="Badische IV e">
Badische IV e

Diè Dampflokomotyvè vo dè Gattig IV e vo dè Badischè Staatsysèbaan sin vo dè Elsässischè Maschinnèbau-Gsellschaft Grafèstadè konschtruyrt, wo 1894 au diè erschtè acht Exemblaar uusgliferet hèt. S sin diè èrschtè Lokomotyè mit dè Achsfolg 2'C z Dütschland gsi. Witeri 75 Lokomotyvè sin bis 1901 vo dè Maschinnèbau-Gsellschaft Karlsruè baut worrè.

Diè Badischè IV e sin vo allem für dè Schnell- un Personèzugdiènscht uff dè stygungsrychè Schwarzwaldbaan bschafft. Sell isch notwendig worrè, well diè suscht ygsetztè Loks vo dè Gattigè IV b, IV c sowiè d Tenderlok IV d dè Aaforderigè nimmi gwachsè gsi sin.

1914 sin no alli Maschinnè im Beschtand vo dè Badischè Staatsbaan gsi. Allerdings sin si schu ab 1903 im Schnellzugdiènscht durch d II d un d IV f abglöst worrè. Diè Dütsch Rychsbaan hèt 1925 no 35 Exemblaar als Baureiè 38.70 übbernõ; sie hèn – nõch Lieferseriè gruppyrt – diè Betrièbsnummerè 38 7001 – 38 7007, 38 7021 – 38 7025, 38 7031 – 38 7034, 38 7041 – 38 7046 un 38 7061 – 38 7073 erhaaltè. Diè Maschinnè sin bis 1932 sämtlich uusgmuschteret worrè. Drizee Lokomotyvè sin als Reparationsleischtig a Frankrych abgää worrè un dört als Reiè 230 vo dè État ygordnet worrè. Zwei Faarzüüg sin zu dè belgischè SNCB kõ un hèn d Reièbezeichnig B 61 erhaaltè.

Diè 38 7001 isch im September 1936 uffgschnittè worrè und hèt im Vokeersmuseum Karlsruè als Aaschauigsobjekt diènt. Im 2. Weltchrièg isch s Museum uusbrennt un au d 38 7001 isch zerschtört worrè.

Trotz dè lauftechnischè Mängel vom Grafèstadenẽr Ußèraamè-Drèègschtell hèt diè Lok èn bemerkenswerti Laufruè bsässè. Diè Lok vofüègt übber èn geniètetè Blechinnèraamè. Diè kuppletè Radsätz hèn Fèdèrè unterhalb vom Achslager uffgwisè, welli nit durch Uusglychshebèl vobundè gsi sin.

È ebbèfalls für Dütschland innovativs Merkmǒl vo dè IV e isch yr Virzilinder-Vobund-Trybwärk vo dè Bauart de Glehn gsi, des erschtmǒls bin èrè Lokomotyvè mit drei kuppletè Achsè aagwandt worrè isch. D Elsässischi Maschinnèbau-Gsellschaft hät devor sch zweifach kuppelti Lokomotyvè mit De-Glehn-Trybwärk baut – vo allem für d französischi Nordbaan. Dè IVe seer äänlichi Maschinnè hèt si gli nǒch Preußè (Gattung P 7) gliferet, a diè Rychsysèbaanè Elsass-Lothringè (Gattig P 7 un S 9), a diè meischt französischè Baanè, sowiè nǒch Belgiè, Spaniè un Portugal.

D Hochdruckzilinder sin ußè glägè un würket uff dè zweiti Kuppelradsatz, wäärend diè innè ligendè Nyderdruckzilinder uff diè erschti Kuppelachs gwürkt hèn. Diè Zilinderpärli sin lycht gneigt gsi.

S Vobundtrybwärk isch uusgsuècht worrè, um èn Uusglych zwischè dè hohè Zuugkräft bi dè Bergfaart bi chlynem Raddurchmessèr un bi Dalfaart z vorringerndè Massèkräft durch großi Raddurchmessèr z findè. Dè Niderdruck- un diè Hochdruckmaschinnè hèn separat gschtüèret wörrè könnè. Sell hèt è vobesserts Aafaarvohaltè ermöglicht. Bi Vosuèchsfaartè uff Streggè mit èrè Stygig vo 17,6 ‰ sin bi 30 km/h è Leischtig vo 581 bis 636 PSi gmessè worrè. D Högschstwärt sin bi 778 bis 811 PSi glägè. Mit èm 250 t schwèrè Zug sin i dè Ebeni 75 km/h erreicht un uff èrè Stygigsstreggi vo 10 ‰ no 40 km/h erreicht worrè.

D Faarzüüg sin mit Schlepptender vp dè badischè Bauartè 3 T 13,5, bad 3 T 14 un bad 2'2' T 15 usgschtattet worrè.



</doc>
<doc id="45928" url="https://als.wikipedia.org/wiki?curid=45928" title="Das Lied von Eis und Feuer">
Das Lied von Eis und Feuer

Das Lied von Eis und Feuer (original: A Song of Ice and Fire, Alemannisch (Vorarlberg): "A Liad vo Ais und Für") isch an roman-cyklus vom roman- und drehbuch-autor George R. R. Martin im genre Fantasy. Da Martin heat d serie 1991 agfanga und 1996 isch schliasslih da erschte band "A Game of Thrones" (Alemannisch: A tron-schpil, Tütsche usgaba: "Die Herren von Winterfell" und "Das Erbe von Winterfell") ida USA usseko. Bisher sind füf bend im original und o uf Tütsch ussebroht wora, wobai no zwoa bend in vorberaitung sind.

D folganda bend sind inzwischa arschina. D tital sind uf Englisch agia. 

D letschta zwoa bend sind vom autor plant:

Uf Hohtütsch isch jeds Englische original in je zwoa bend uftoalt wora. Da zente band isch 2011 uf Englisch und 2012 uf Tütsch arschina.

Sit am jor 2011 loft im fernse d serie Game of Thrones, wo dötdruf aglent isch. 



</doc>
<doc id="45930" url="https://als.wikipedia.org/wiki?curid=45930" title="Badische VI (alt)">
Badische VI (alt)

D Faarzüüg vo dè Gattig VI vo dè Badischè Staatsysèbaan sin Güèterzug-Lokomotyvè gsi. 

D Lokomotyvè sin diè erschtè dreifach kuppletè Loks (Achsfolg C) z Dütschland gsi. Bi dèrè Konschtruktion orièntyrt mo sich a dè Faarzüüg vo dè Gattig V. Stationyrt sin diè Lokomotyvè z Monnèm. Diè Leischtigè hèn dè Erwartigè entschprochè. Uff dè Streggi vo Karlsruè nõch Appèwyer hèt mo èn 472 t schwèrè Zug mit 24 bis 27,5 km/h ziè könnè. Uff kurzè Zwischèstygigè isch abber è Vorschpannlokomotyv erforderlich gsi. Nõch demm 1854 erfolgè Umbau uff Regelschpur sin d Lokomotyvè nô è Zit lang i dè Ebeni ygsetzt worrè.

Uffallend a dè Konschtruktion isch gsi, dass dè Radschtand zwischè dè Achsè uuglych gsi isch; dè Abschtand zwischè dè èrschtè beidè Achsè isch erheblich größer (2.085 mm) gsi als dè zwischè dè zweitè un drittè Achs (1.305 mm). S Zweizilinder-Naßdampftrybwärk isch ußèligend aagordnet gsi. Dè Aatryb isch mit gabletè Trybschtangè uff diè mittler Kuppelachs erfolget. Dè Raamè hèt us zwei innèligendè Gabelraamè bschtandè. Dè Langkessèl isch èn Sharp-Kessèl gsi, dè vom Kessler nõchbaut worrè isch. Dè Stehkessèl isch halbrund gsi. Uff sellem hèt èn schwarz gschtrichenè Dom thronet. Dõher isch selli Uusfüürig au als „Schwarzkopf“ bezeichnet worrè. Dè Kämmi isch zilindrisch uusgfüürt gsi. Wem mo mit Holz aagfüèret hèt, denn hèn selli Lokomotyvè èn Mantelkämmi mit Turbiinè ka. D Stephenson-Stüèrig isch innèligend gsi. D Vorderachs hèt obbèligendi Blattfèdèrè ka. Beidi Hinterachsè sin mit èrè gmeinsamè Blattfèdèrè mit Uusglychshebel abgfèdèrèt gsi. 

Bim Umbau uff Regelschpur hèn diè Lokomotyvè 1854 èn Ußèraamè kriègt. Dè Steekessèl hèt mo graad no so unterbringè könnè. Well abber dè Platz nit greicht hèt, hèt mo diè vorderi Achs nimmi aagetrybè könnè und asè isch si zuè nèrè Laufachs worrè. Bim Umbau sin d Schilder vp dè Lokomotyv "JASON", "ACHILLES", "FRIDOLIN" un "MEDEA" voduuscht worrè.

D Faarzüüg hèn èn Schlepptender vo dè Bauart 3 T 5,4 ka. 

I dè zweitè Hälfti vo dè 1860er Johr sin diè Lokomotyvè vo dè konschtruktiv ähnlich uffbautè Gattung VII a abglöst worrè.



</doc>
<doc id="45932" url="https://als.wikipedia.org/wiki?curid=45932" title="Fantasy">
Fantasy

Fantasy (vo engl. "fantasy") isch e Schaner vo dr Fantastik. Iiri Wurzle si in dr Müthologii und de Sage. So wie die äänlige Schaner Science Fiction und Horror findet mä d Fantasy in dr LItratuur und im Film, weniger in dr Muusig und dr bildende Kunst. Nöijerdings isch si au im Beriich vo de Gsellschaftsspiil, Kompiuterspiil, Pen-&-Paper- und Läivrollespiil verdräte. 
D Fantasy stellt übernatürligi, määrlihafti und magischi Elemänt in Vordergrund. Vilmol brucht si Motiv us alte Müthe, Volksmöörli oder Sage. So dauche Sagegstalte wie Zwärg oder Zauberer uf, aber au Wääse, wo bsundrigs erfunde worde si, oder anthropomorfi (menschenartigi) Dier. Vilmol wird d Handlig in e fiktivi Wält verläit, dütlig andersch isch vo dr irdische Realidäät. S Fiktionale gältet innerhalb vom imaginäre Hindergrund als real.




</doc>
<doc id="45934" url="https://als.wikipedia.org/wiki?curid=45934" title="Badische XII (alt)">
Badische XII (alt)

D Faarzüüg vo dè Gattig XII, ab 1868 III, vo dè Großherzoglich Badischè Staatseisenbaan sin Personenzug-Dampflokomotyvè.

Well diè Faarzüüg übber èn Zitraum vo 4 Johr in insgsamt sechs Liferungè hergschtellt worrè sin un mo bi jederè Liferig dè jewyligè Stand vo dè Technik beachtet hèt, hèn alli Seriè Unterschyd uffgwisè. Ygsetzt sin diè Faarzüüg uff allè Streggè z Badè. Diè Loks hèn übber langi Johr als es Rückgrôt für Personè- un Schnellzugleischtungè uff èm gsamte badischè Schinnènetz goltè. Well diè Streggi vo Waldshuèt nõch Konschtanz zu nem Deil übber Schwizer Territorium güürt hèt un mo ähnlichi Faarzüüg hèt welle ysetzè, hèt mo sich bi dè Konschtruktion a d Faarzüüg vo dè Schwizer Nordoschtbaan aagläänt..

I dè Johr 1881 bis 1891 sin insgsamt 70 Loks vo dè Gattig III un IIIa umbaut worrè un i d Gattig IIIb ygreiht worrè. Sy hèn dõdebi èn Kessèl mit èrè größerè Rooschtflächi vo 1,31 m² erhaaltè, glychzitig hèt dè Raamè vorn volängeret wörrè müèsè.

Durch diè zwei aatribbenè Achsè hèt d Rybigsmassè gegèübber dè bisherigè Loks mit dè Achsfolg 1A1 erhöht wörrè könnè. D Achse vo dè Loks sin bi nem Gesamtradschtand vo 4,5 m eng anenandgruckt. Dè addyrte Abschtand zwischè dè Räder hèt grad èmol 33 cm betrait. D Uffhängig vo dè Kuppelachsè mit übbergworfenè Fèdèrbügel un Druckschruubè übber dè Èmdè vo dè Fèdèrè hèn dè Maschinnè è spezièlles Uussää gää. Diè Loks hèn trotz èrè relativ chlynè Rooschtflächi è guèti Dampfentwicklig un demmentsprèchend è guèti Leischtigsabgaab kaa.

D Loks vo dè erschtè Seriè vo 1861 vofügt übber èn ußèligendè Füllraamè, welli im Berych vo dè Kuppelachsè durrèbrochè gsi isch. Ab dè zweitè Seriè sin Blechraamè ohni Uusschnitt vowendet worrè. S Drèègschtell hèt èn Innèraamè uss Blèch bsässè.

D Maschinnè hèn èn Crampton-Kessèl mit èm Dampfdom übber dè Füèrbüchs un zwei Fèdèrwaagèventyl kaa. D Kessèlschpysig isch durch è Faarbumpi un èn Giffard-Injektor erfolgt.

S Zweizilinder-Nassdampftrybwärk isch ußèligend gsi. D Schièberkäschtè sin nõch innè gneigt. Diè Trybschtangè würkt uff diè erscht Kuppelachs.

Als Brèms dient è Schruubèbrèms am Tender, diè uff alli Räder gwürkt hèt. Diè Lokomotyvè hèn nu übber è schmals Schutzdach uff èm Füürerschtand vofüègt. Erscht ab dè letschtè Bauseriè hèt mo s Dach bis zu dè hinterè Fahrzüügkantè witerzogè un Blèchsitèwänd mit Fenschter ergänzt.

D Faarzüüg sin mit Schlepptender vo dè Bauartè 3 T 5,67, 2 T 5,67 un 3 T 5,4 uusgschtattet worrè.



</doc>
<doc id="45935" url="https://als.wikipedia.org/wiki?curid=45935" title="Badische VII a">
Badische VII a

D Faarzüüg vo dè Gattig X d, ab 1868 Gattig VII a vo dè Badischi Staatsysèbaan sin dreifach kuppleti Güèterzug-Dampfloks. Diè Dütsch Rychsbaan hèt diè no vorhandnè Maschinnè als Baureiè 53.85 in iren Beschtand übbernõ

Zwischè 1866 un 1891 hèt d Maschinnèbau-Gsellschaft Karlsruè in 17 Liferseriè insgsamt 171 Faarzüüg abgliferet. I dè Liferzit sin diè Maschinnè ständig witerentwicklet worrè. Well diè Grundkonschtruktion seer glungè gsi isch, hèt mo mit chlynerè Aabassigè vo dè einzelnè Liferseriè dè ständig stygendè Aaforderigè vom Betrièb grächt worrè könnè.

D Konschtruktion basyrt uff dè Lokomotyvgattig X c. Devo abwychend hèt mo chlyneri Räder vowendet un hèt dōmit dè Kessèl größer konschtruyrt, um trotzdemm s Gwichtslimit uuszschöpfè. Diè erschtè drei Seriè hèn no èn Crampton-Kessèl mit èm großè Dampfdom übber m Steekessèl. D Seriè 4 bis 17 sin dôgegè mit èm Belpaire-Kessèl uusgschtattet gsi. Sellè isch im Lauf vo dè Entwicklig ständig witer vobessert worrè. Asè isch d Aaordnig vo dè Usschtrömroor sowiè dè Uffbautè uff èm Kessèl variyrt worrè. Bis zum Ènd vo dè Liferzit hèt dè Kesseldruck uff 10 bar gschteigeret wörrè könnè. Spòter ygebauti Ersatzkessèl sin bis 12 bar belaschtbar gsi. Wärend diè Höchi vo dè Kesselmitti bi dè erschtè Baureiè 1.750 mm übber dè Schinnèobberkantè gsi isch, hèt mo si ab èm Baujohr 1890 uff 1.891 mm erhöht. D Rooschtflächi isch aafänglich nu 1,26 m² groß gsi, im Lauf vo dè Entwicklig isch selli um rund 17 % vogrößeret worrè.

D Maschinnè hèn èn Blechraamè uss durchlaufendè Blèch vo 24 bis 36 mm Dicki sowiè yserni Pufferboolè kaa. Alli Lokomotyvè hèn èn innèligendè Stephenson-Stüèrig bsässè. Dè Naßdampf-Zilinder hèt uff diè mittleri Kuppelach gwürkt. Diè Tryb- un Kuppelschtangè sin uss Tygelgußschtaal gfertiget gsi. Diè beidè vorderè Radsätz sin mit obbèligendè Blattfèdèrè abgschtützt gsi. D Fèdèrig vo dè hinterè Achsè isch bis zu dè 9. Liferseriè durch gegènanderligendi elliptischi Zwillingsfèdèrè realisyrt worrè. Ab denn vozichtet mo uff selli Bauwys un voband diè beidè vorderè Achsè mit èm Uusglychshebèl. Domit sin diè Lokomotyvè nu no uff vir Pünkt statt uff sechs abgschtützt. Diè Maschinnè vo dè erschtè Liferseriè hèn übber èn relativ eifach ghaaltenès Füürerhuus vofüègt. Im Lauf vo dè Zit sin selli abber vobesseret worrè. Diè am Aafang vo dè Liferig no vorhandenè Verzyrungè un Vokleidungè sin in spôterè Baujohr wegglôô worrè. D Faarzüüg sin mit Schlepptender vo dè Bauartè 2 T 8, 2 T 12 odder 3 T 13,5 uusgschtattet worrè.

Diè Lokomotyvè vo dè Gattig VII a hèn bis zu dè Yfüürig vo dè Gattig VII d dè gsamte Güètervokeer vo dè Badischè Staatsbaan bewältiget. Spòter hèt mo si vor allem im Rangyrvokeer ygsetzt. Dört hèn è baar Lokomotyvè Tender mit Retourfüürerhüsli kriègt. Selli Lokomotyvè, wo mit èm Ersatzkessèl uusgschtattet worrè sin, hèn èn 875 t schwèrè Güèterzug i dè Ebeni mit 45 km/h un èn 230 t schwèrè Güèterzug an èrè 20 ‰-Stygig mit 20 km/h ziè könnè.

1914 sin no 114 Maschinnè im Betrièbsdiènscht z findè gsi. Füüf Lokomotyvè hèt mo 1919 als Reparationsleischtig abgää müèsè. 1925 hèt di Dütsch Rychsbaan als Baureiè 53.85 no 44 Lokomotyvè vo dè Gattig VII a übbernõ. Unter erschterè hèn sich noch drei Lokomotyvè us èm Johr 1866 befundè, welli zu demm Zitpunkt schu 59 Jahre aalt gsi sin un dõdemit diè älteschtè Lokomotyvè im Beschtand vo dè Rychsbaan gsi sin. 
D Uusmuschterig isch bis Endi vo dè 1920er Johr erfolgt. Ygsetzt worrè sin si zum Schluss im Monnèmer Rangyrbaanhof un im Haffè.



</doc>
<doc id="45936" url="https://als.wikipedia.org/wiki?curid=45936" title="Badische VI b">
Badische VI b

Diè Badischi VI b isch diè erschti dütschi Tenderlok mit dè Achsfolgi 1'C1' gsi. Si sin vo Maffei für diè Badischi Staatsysèbaan entwicklet worrè, um dè Betrièb unter anderem uff dè Höllèdalbaan z vobesserè. 

Vo dè 131 Lokomotyvè sin 122 vo dè Dütsche Rychsbaan übbernõ un i d Baureiè 75.1 ygordnet worrè. I dè Johr 1921 un 1923 sin nommols witeri 42 Lokomotyvè glifert worrè. I dè Beschtand vo dè Dütschè Bundesbaan sin 117 Faarzüüg glangt. Bis 1962 sin alli Maschinnè uusgmuschteret worrè. Diè Dütsch Rychsbaan im Gebièt vo dè DDR hèt sibbè Maschinnè beheimatet, welli bis 1965 uusgmuschteret worrè sin.

Uff dè ab 1. April 1902 als Hauptbaan ygschtuftè Höllèdalbaan isch è 6,5 Kilometèr langè Abschnitt mit èrè Stygig vo 55 ‰ z bewältigè. Dõdefür stönn d Zaaradlokomotyvè vo dè Gattig IX a zur Vofüègig. D Geschwindigkeitè vo dèrè Lokomotyvè uff dè Zaarad- un Adhäsionsstreggè sind für s gschtigene Vokeersuffkõ z gring. Diè neuè Lokomotyvè söttet uff dè gsamtè Streggi durrèlaufè un uff èm Steilstugg nu nô durch d Zaaradlokomotyvè nõchgschobè wörrè müèn. Basyrend uff dè Erfaarigè z Öschterrych mit Lokomotyvè mit dè Achsfolg 1'C1' (kkStB 30) hèn diè Badischè Staatsbaanè bi Maffei 15 Lokomotyvè vo sellerè Bauart bschtellt. Diè Lokomotyvè hèn entscheidendi Vordeil gegèübber dè glychziitig glifertè Lokomotyvèe vo dè Gattig VI a mit dè Achsfolg 1'C. Die Lokomotyvè hèn relativ identischi Laufeigèschaftè bim Fürsi- un Retour-Faarè ka. Diè Maschinnè hèttet nit nu uff dè Höllèdalbaan zum Ysatz kõ, sondern uff èm gsamtè badischè Streggènetz. Dodèfür hät diè maximaal Radsatzfaarmassè vo 13,5 t nit überschrittè worrè söllè. 

Diè Trybfaarzüg hèn i dè Ebeni èn 145 Tonnen schwèrè Zug mit 80 km/h un uff èrè 20 ‰-Stygig èn 135 Tonnè schwèrè Zug mit 30 km/h zyè. Uffgrund vo irer universellè Ysatzfähigkeit isch diè Lokomotyv au vor Eilgüèterzüüg un lychtè Schnellzüüg aazträffè gsi. Diè errechneti Zugkraft hèt rund 49 kN betrait un d Lokomotyè hèn è Leischtig vo rund 550 PS ka. 

Nõch dè erschtè Liferseriè vo Maffei isch diè witeri Fertigung vo dè Lokomotyvè bi dè Maschinnèbau-Gsellschaft Karlsruè gmacht worrè. Bis 1908 sin in acht Liferseriè 116 Lokomotyvè abglifert worrè. 1921 un 1923 hèt mo nomols 42 Lokomotyvè vo dè Dütschè Rychsbaan bschafft. 

Ygesetzt worrè sin d Lokomotyvè in fascht allè Zuugdiènscht uff allè Haupt- un Nebbèstreggè. Nüü Lokomotyvè hèn nõch èm Èrschtè Weltchrièg als Reparation abgää worrè müèsè. D Lokomotyvè sin zu dè Réseau ferroviaire d'Alsace-Lorraine un nõch Belgiè kõ. Z Belgiè sin si zerscht bi dè Gsellschaft „Nord Belge“ i d Reihè 80 und spòter bi dè SNCB als Reihè 49 ygordnet worrè. 1928 sin no alli Lokomotyvè im Berych vo dè Rychsbaandirektion Karlsruè (Netz vo dè früènerè badischè Staatsbaan) stationyrt. Diè erschtè Uusmuschterungè sin 1933 erfolgt. Bis 1935 isch dè Beschtand uff 139 Lokomotyvè zrugg gangè. 1935 bis 1937 sin füüf Maschinnè a diè Oldèburger Ysebaa vokauft worrè. Nõch dèrènè irè Vostaatlichung 1941 hèn selli Lokomotyvè iri urschprünglichi Bezeichnig zrugg erhaaltè. Sebbi Lokomotyvè sin ab sellerè Zit i d Rychsbaandirektion Schwerin beheimatet gsi. 1938 isch ußerdem ei Lokomotyv a d Hohèzollerischi Landesbaan vokauft worrè. 

Bis 1957 hèt mo diè 117 Lokomotyvè fascht alli uusgmuschteret, wo vo dè Dütschè Bundesbaan übernǒ worrè sin. Als letschti Lokomotyv isch 1962 d 75 299 ußer Diènscht gnǒ worrè. Alli sibbè Maschinnè, wo bi dè Dütschè Rychsbaan (i dè DDR voblibbè sin, hèt mo bis 1965 uusgmuschteret.

Im Lauf vo dè verschidnè Liferseriè sin diversi Änderigè a dè Konschtruktion vorgnõ worrè. So hèn sich deilwys unterschydlichi Fahrzüüglängè un -massè ergää. Au d Höchi vum Kessèl übber dè Schinnèobberkantè un d Gschtaltig vo dè Wasserkäschtè variyrt. 

Dè gniètete Blechraamè bschtood uss 20 mm dickè Plattè. Übber dè Achslager hèn sich Voschtiifigè uss 12 mm dickèm Blèch befundè. 

Dè Kessèl isch als Crampton-Kessèl uusgfüürt worrè. Dè Langkessèl hèt uss zwei Schüss bschtandè. Uff èm vorderè Kesselschuss hèn sich zwei Dampfdööm befundè. Beidi Dööm sin durch è Roor mitnand vobundè gsi. D Füèrbüchs isch düèf zwischè diè beidè Raamèwangè yèzogè gsi. Für dè Ysatz uff Steilschtreggè hèn d Maschinnè vo dè erschtè sechs Liferseriè è nõch hinnè gneigti Füèrbüchs. Diè nõchfolgendè Seriè hèn è waagerechti Füèerbüchs bsässè. D Kesselschpysig isch durch zwei nichtsuugendi Friedmann-Dampfschtraalbumpè erlediget worrè, welli zwischè dè Dampfdööm aagordnet woorè sin. 

S waagerächt aagordneti Zweizilinder-Naßdampftrybwärk würkt uff diè zweit Kuppelachs. D Krützkopffüürig isch bis zu dè nüntè Liferseriè zweischinnig gsi, denõch nu einschinnig. D Heusingerschtüèrig isch ußèligend gsi. D Lokomotyvè vo dè Liferseriè 1 bis 9 hèn èn Flachschièber ka, 10 un 11 sin mit èn Kolbèschièber mit èrè Kuhnschè Schliifè uusgrüschtet gsi. 

D Lokomotyvè vofüèget übber è Sechspunktabschtützig. D Kuppelradsätz vofüèget übber Blattfèdèrè. wo unter dè Achslager ligend aagordnet sin. D Laufradsätz hèn übber dè Achslager ligendi Blattfèedèerè bsässe. D Laufradsätz sin mit èm Uusglychshebèl mit èm denebbeligendè Kuppelradsatz vobundè gsi. D Laufradsätz sin als Adams-Achs konschtruyrt worrè un hèn è Sitèvoschièbbarkeit vo jewyls 60 mm ka. Dè mittleri Kuppelradsatz hèt è Spurkranzschwächig uffgwisè.

Dè Sandkaschtè isch uff èm hinterè Kesselschuss gsässè. S sin entwedder dè mittleri odder dè hinteri Kuppelradsatz gsandet worrè. Dè Kollèvorrõt vo zwei Tonnè hèt mo durch èn schpòter aagebrõchtè Uffsatz um drei Tonnè erhöè könnè.



</doc>
<doc id="45937" url="https://als.wikipedia.org/wiki?curid=45937" title="Badische III a">
Badische III a

D Faarzüüg vo dè Gattig III a vo dè Großherzoglich Badischè Staatsysèbaan sin Personèzug-Dampflokomotyvè mit dè Achsfolg 2B.

Uff dè Grundlaag vp dè Konschtruktion vo dè Gattig III sin d Lokomotyvè vo dè Gattig IIIa entschtandè. S Lauf- un Trièbwärk blyb nahezuè unvoändert. Voänderigè hèn sich durch d Vowendig von èm leischtungsfähigerè Kessèl ergää. Mit sellè Loks isch vorerscht s Endi vo dè technischè Entwicklig vo 2B-Loks erreicht.

I dè Johr 1881 bis 1891 sin insgsamt 70 Loks vo dè Gattigè III un IIIa umbaut worrè un i d Gattig IIIb ygreiht worrè. Si hèn dodèbi èn Kessèl mit enerè größerè Roschtflächi vo 1,31 m² un èn großè Dampfdom. Glychzeitig sin Pufferbalkè aabaut worrè, wellè dè vordere Übberhang vogrößert hèn. Durch dè Umbau hèt sich d Rybigsmasse uff 19 t erhööt..

Wichtigschti Änderig isch dè Ybau von èm Belpaire-Kessèl mit flacher Füèrbüchsdecki statt dèm hohè Crampton-Stehkessèl. Dõmit isch au dè Dampfdom uff dè letschte Kesselschuss gruckt. Diè Yschtrömroor i d Zilinder sin innerhalb vo dè Rauchkammer durrègfüürt. Als Verzyrig sin breiti Messingbänder a dè Vokleidigè vo Dom, Regleruffsatz un Sandkaschtè aabrõcht.

D Maschinnè hèn èn ußè ligendè Füllraamè bsässè. Diè erschti Bauseriè hèt ès zilindrischs Kämmi mit Huubè, während diè übrigè Liferungè èn schwach konischè Gussysè-Kämmi ka hèn. S Zweizilinder-Nassdampftrybwärk isch ußè glägè. Dè Aatryb isch uff di erschti Kuppelachs erfolgt. Für d Stüèrig hèt mo d Bauart Stephenson vowendet. D Umschtüèrig isch mit èrè Schruube vosää gsi.

D Kuppelräder sin vor un hinter dè düèfhängendè Füèrbüchs glageret. Abgfèdèrèt sin si durch obbèligendi Blattfèdèrè mit Fèdèrbügel. Als Lokbrèms hèt è Schruubèbrèms am Tender fungyrt, diè doppelsitig uff alli Räder gwürkt hèt. È spòter ybauti Druckluftbrèms hèt zum Brèmsè vom Zug diènt. D Lokomotyvè hèn èn überdachtè Füürerschtand. S Dach isch im hinterè Deil uff Galerysäulè gschtützt. Bi spõterè Umbautè isch s Füürerhuus vogrößeret worrè.

D Lokomotyvè sin mit Tender vo dè Bauartè 2 T 5,67; 2 T 6,7 un 2 T 8,0 vosää gsi. E baar Tender hèn è Rückwärtsfüürerhuus bsässè.



</doc>
<doc id="45938" url="https://als.wikipedia.org/wiki?curid=45938" title="Badische IV c">
Badische IV c

D Faarzüüg vo dè Gattig IV c vo dè Großherzoglich Badischè Staatsysèbaan sin Personèzug-Lokomotyvè.

Im Raamè vo dè Beschaffig vo 1'B-Lokomotivè ab Aafang vo dè 1870er Johr, sin in total acht Liferseriè au d Loks vo dè Gattig IV c bezogè worrè. Diè Maschinnè sin vor allem uff dè Streggè mit stärkerem Gefälle im Schwarz- un im Oudèwald ygsetzt worrè. È baar vo dè Loks hèn deshalb è Riggèbach-Gegèdruckbrèms erhaaltè.

D Loks hèn i dè Abmessungè witgehend dè Gattig IV b entsprochè. Vozichtet worrè isch allerdings uff dè Doppelraamè, wellè durch èn eifachè Blechraamè ersetzt worrè isch. Diè Lok hèt èn seer kurzè Radschtand un hèt dodemit scho è guèti Bogèläufigkeit ka. Trotzdèm hèt d Laufachs è Sitèschpyl vo 10 mm. D Rückschtellig isch übber gneigti Doppelflächè erfolgt. D Roschtflächi vo dè Füèrbüchs isch munzig uusgfallè, demmnõch isch d Dampferzügig nit befridigend gsi. Versùèch mit Rippèröörli hèn keini Vobesserigè brõcht. Dè grooß Dampfdom isch uff èm hinterè Kesselschuss gsässè.

Diè ußèligendi Nassdampf-Trybwärk hèn innèligendi Schièber bsessè. Dè Aatryb isch uff diè erschti Kuppelachs erfolgt. D Räder sin mit obbèligendè Blattfèdèrè abgfèdèrèt, diè durch èn Uusglychshebèl zwischè dè Kuppelräder vobundè gsi isch.

D Faarzüüg sin mit Schlepptender vo dè Bauartè 2 T 8 odder 2 T 6,67 uusgschtattet gsi. E baar Lokomotyvè sin mit auf èm Tender befindlichè Rückwärtsfüürerhüser uusgschtattet gsi. So hèn si au uff Streggè ohni Drèèschybè ygsetzt wòrrè könnè.



</doc>
<doc id="45939" url="https://als.wikipedia.org/wiki?curid=45939" title="Monsun">
Monsun

Dr Monsun (vo ) isch e groossrüümigi Luftzirkulazioon vo dr undere Troposfääre im Gebiet vo de Troope und Subtroope im Iiflussberiich vo de Passatwind. S Hauptmerkmol vom ene Monsun si d Monsunwind, wo d Richdig von ene seer stabil isch, und dass sich die hüfigsti Windrichtig im Lauf vom ene Joor zwäimol umcheert.

D Monsunwind und au dr Monsun as sonige wärde hauptsächlig dur d Wanderig vom Zenitstand vo dr Sunne zwüsche de Wändikräis, de underschiidlige Erwermigs- und Abchüeligsäigeschafte vo verschidnige Ooberflechene vo dr Ärde und dr Windablänkig wäge dr Coriolischraft verursacht.

Am sterkste usbrägt isch dr Monsun im Ruum vom Indische Ozeans, vor allem in Bezug uf e indisch, aber au uf e nordaustralisch und ostafrikanisch Monsun.

Dr Monsun het vor allem wäge dr hooche Luftfüechtikäit, wo d Monsunwind im Summer mit sich füere, e starke Iifluss uf s summerfüechte Klima in de Regione, wo von em betroffe si. Mä bezäichnet das doorum au as Monsunklima. Mäistens isch es mit eme usbrägte Monsunrääge und eme Monsunwald verbunde. Us däm seer starke Iifluss uf e Naturruum läitet sich die hoochi wirtschaftligi und au kulturgschichtligi Bedütig vor allem vom indische Monsun ab.




</doc>
<doc id="45944" url="https://als.wikipedia.org/wiki?curid=45944" title="Neil Armstrong">
Neil Armstrong

Dr Neil Alden Armstrong (* 5. August 1930 bi Wapakoneta, Ohio; † 25. August 2012 z Cincinnati, Ohio) isch e amerikanische Testpilot und Astronaut gsi. Er isch dr Kommandant vo Apollo 11 gsi, und isch mit em Buzz Aldrin und em Michael Collins zum Mond gflooge. Am 21. Juli 1969 het er as erste Mensch e Fuess uf e Mond gsetzt.

Dr Neil Armstrong isch 1930 uf ere Farm, zää Kilometer vo Wapakoneta (Ohio) ewägg uf d Wält cho. Mit sibzääni het er e Pilotelizänz überchoo. 1947 het er an dr Purdue University Flugzüügäscheniöör afo studiere. 1949 isch er iizooge und zum Kampfpilot usbildet worde.

Vo 1950 aa isch er im Koreachrieg uf em Flugzüügdrääger USS Essex stazioniert gsi und isch im ganze 78 Iisätz gflooge.

1952 isch er zrugg uf Amerika, isch wider an dr Purdue University go studiere und het im Januar 1955 dr Bachelor in Luftfaarttechnik gmacht. Er isch denn Testpilot bim National Advisory Committee for Aeronautics (NACA) worde, wo dr Vorlöifer vo dr NASA gsi isch. Er isch under anderem uf de Rageeteflugzüüg Bell X-1 und North American X-15 gflooge.

Am 17. Septämber 1962 het en d NASA mit acht andere zuekümftige Ruumfaarer dr Öffentlichkäit vorgstellt. 
Er isch zum Kommandant vom Flug Gemini 8 nominiert worde, wo am 17. Merz 1966 aagfange het. Är und si Pilot David Scott häi zum erste Mol zwäi Ruumfaarzüüg im Wältall aninanderkopplet.

Er isch denn as Ersatz-Kommandant für e Flug Gemini 11 im Septämber 1966 iidäilt worde. Bi dr Mission Gemini 9 im Juni 1966 isch dr Armstrong wider Capcom gsi.

Bi dr Mondlandig mit sim Kolleg Buzz Aldrin am 20. Juli 1969 het er d Mondlandfääri "Eagle" vo Hand gstüürt und 17 ab Nüüni z Oobe (21:17 UTC) sicher glandet. S erste won er vom Mond dr Bodestazion gsäit het isch „Houston, Tranquility Base here. The Eagle has landed.“ gsi. Säggs Stunde spööter isch er früe am Morge vom 21. Juli us dr Mondlandfääri klätteret. Dr Neil Armstrong het am 21. Juli 1969 um 02:56:20 (UTC) as erste Mensch e Fuess uf e Mond gstellt. Dr Armstrong het denn äigentlig welle sääge: "That’s one small step for a man, one giant step for mankind" (dt. „Das isch e chliine Schritt für e Mensch, e riisige Schritt für d Menschhäit“), het sich aber verschwätzt und gsäit

Für si Läistig het dr Armstrong 1969 d Presidential Medal of Freedom überchoo.

1970 isch Armstrong zum stellverdrätende Läiter vom Washingtoner Aeronautikbüro vo dr NASA beförderet worde. Im gliiche Joor het er au dr Master in Luft- und Ruumfaarttechnik an dr University of Southern California überchoo und en Eeredokter in Ääscheniöörwüsseschafte vo dr Purdue Universität. 1971 het er d NASA verloo isch vo 1971 bis 1979 Brofässer für Luft- und Ruumfaarttechnik an dr University of Cincinnati gsi. Denn isch er Ufsichtsroot und Manidscher worde, het äigeni Firme gründet und isch zum Millionär worde.

Dr Armstrong isch für bemannti Mars-Missione gsi. Wo 2010 dr Bresidänt Barack Obama gsäit het, ass er käini Mensche e zum Mond well schicke, het en dr Armstrong kritisiert.

Dr Armstrong isch sit 1956 mit dr Janet Shearon verhürootet gsi und si häi zwäi Söön und e Dochder ghaa. S Mäiteli isch aber gstorbe, wo s erst zwäi gsi isch. 1994 häi sich d Janet und dr Neil Armstrong lo schäide. Dr Armstrong het denn d Carol Held Knight ghürootet und in dr Nööchi vo Cincinnati gläbt. Dr Neil Armstrong isch am 25. August 2012 an de Folge von ere Operazion gstorbe und sini Äsche isch im Atlantische Ozean verströit worde.




</doc>
<doc id="45949" url="https://als.wikipedia.org/wiki?curid=45949" title="Juri Alexejewitsch Gagarin">
Juri Alexejewitsch Gagarin

Dr Juri Alexejewitsch Gagarin (Russisch Юрий Алексеевич Гагарин; wiss. Transliteration "Ûrij Alekseevič Gagarin"; * 9. Merz 1934 z Kluschino bi Gschatsk, Russischi SFSR; † 27. Merz 1968 bi Nowosjolowo, Oblast Wladimir, Russisch SFSR) isch e sowjetische Kosmonaut gsi. Er isch dr erst Mensch im Wältruum gsi, e Held vo dr Sowjetunion und Oberst in dr sowjetische Luftwaffe.
Am 12. April 1961 het dr Gagarin im Ruumschiff Wostok 1 si Ruumflug absolviert und isch drbi in fast zwäi Stunde äimol um d Ärde gflooge.
Er isch im Wolga-Gebiet glandet, in dr Nööchi vo de Stedt Saratow und Engels.





</doc>
<doc id="45952" url="https://als.wikipedia.org/wiki?curid=45952" title="Wilhelm Tell (Burgen in Flammen)">
Wilhelm Tell (Burgen in Flammen)

Wilhelm Tell (Burgen in Flammen) isch a Schweizer Schbiilfilm us-em Jôhr 1960, wo zwar weitgehend em Drama „Wilhelm Tell“ vom deitscha Dichtr Friedrich Schiller folgt, abr au Element vom Aegidius Tschudi seira Chronik ond vom „Weißen Buch von Samen“ enthelt. D Reschii hend sich zwoi Manna doilt: dr Michel Dickoff ond dr Karl Hartl. Der Film vrzehlt d Gschicht vom sagahafda Freiheitshelda Wilhelm Tell, wo em friha 14. Jôhrhondert d Urschweiz vo de dikdadorisch herrschende eschtreichische Landvegt befreit hôt. Am Drehbuach hend glei fenf Persona drô romgschaffet, ondr andrem dr Max Frisch.

Der mit-ma graußa Uffwand drehde Film schildret da Freiheitskampf vo dr oiheimischa Bevelkrong en de Kanton Schwyz, Uri ond Unterwalden. Ôôfanga duat’r mit dr Flucht vom Konrad Baumgarten, wo oin vom Kaiser seine Burgvegt doodgschlaga hôt, weil sich dr sell an seim Weib hôt vrganga wella. Weitre Szena behandlet da Ritlischwur, da Epflschuss, d Gfanganahm vom Tell ond deam sei Fahrt ibr da Viirwaldstettersee ond gega Schluss d Ermordong vom Gessler en dr Hohla Gass. Zwischadurre geit’s Gschbräch zwischem Ulrich von Rudenz on dem Landfrailein Berta von Bruneck. Uffheera duat der Film mit-ma Uffstand, wo d Burga vo de Veegt gschdirmt ond en Flamma gsetzt werret. 

D finanzielle Middl, wo de Macher vo deam Film zor Vrfigong gschdanda hend, send 3,5 Milliona Schweizer Franka gwäa. Dreht wôrra isch der Film en „Eastmancolor“ ond em Broitwandformat an de Originalschaublätz vo de Kanton Uri, Schwyz ond Unterwalden sowia em Tessin. Dia Dreharbeida hend zwelf Wocha en Ôôschbruch gnomma, jeweils d Hälfde fir d Ussauffnahma ond fir d Ennauffnahma em Studio. D Urauffihrong ischt – en Ôwesaheit vo de Hauptdarsteller ond dr Schweizer Regiirong, vrdredda durch da Bundesrat Ludwig von Moos – em Dezember 1960 em Corso-Kino en Zirich gwäa. Dr „Blick“ hôt des Ereignis als „glanzvoll“ bezeichnet. Dr Erfolg ischt so grauß gwäa, dass mr d Vorfihrongszeit om acht Wocha vrlengret hôt. Dômôls hôt seller Film als oiner vo de bedeidenschde Schweizer Film golda. Eigschbiilt hôt’r abr bloß d Hälfde vo de Produkziooskoschda.

Z Moskau hôt der Film a-ma Feschdival teilgnomma ond ischt mit-ma Preis auszeichnet wôrra. Dô druff hôt dr Produzent Kaelin vo de Russa s Ôôgebot kriagt, er dät a halba Millioo Franka kriaga, wenn der Film vom sowjedischa Filmvrleih „Sovexportfilm“ vrwerdet werra därf. Des hôt abr zor Folge ghet, dass sich en dr Schweiz a patriodischer Widerstand bildet hôt. Em Kaelin sei Ôôtrag ans Schweizer Parlament, s Defizit mit staatliche Middl zo decka, ischt abr zom Scheitra vrurteilt gwäa. Zom Trotz hôt nô dr Staelin d Film-Reacht an d Sowjetunion vrkauft.

Em Lauf dr Zeit ischt’s em Kaelin abr doch nô glonga, sei Defizit zo decka. Ond des isch so komma: Dr Kaelin hôt sich et bloß als Filmproduzent, Schauschbiiler, Glasmôler ond Senn betädigt, sondern au als Erfender. Dô drbei ischt’s-em glonga, a nuiardigs Belifdongs-Syschdem zo erfenda (Belüftungs-System Kaelin). Om des vrmarkda zo kenna, hôt’r a Firma grendet, d NORM AMC AG. Mit dera hôt’r en-ra reladiv kurza Zeit an Omsatz vo 3,5 Milliona Franka gmacht. 

S Lexikon des internationalen Films weist druff nô, dass en sellem Film et s klassische Drama vom Schiller em Middlpunkt stôht, der Stroifa abr a landschafts-scheener „hischdorischer“ Film vo aufwendich-herkemmlicher Machart wär, ond dass dr Darsteller vom Tell kaum ibr a treiherziga Tarzanfigur nauskommt. D Neue Zürcher Zeitung beôstandet, dass glei a baar Rolla falsch besetzt send. S Lexikon der Schweizer Filmgeschichte „lobt“ d Koschdiim vo de Schauschbiiler, wo guad biiglet send, ond hebt de hibsch fodografiirde Landschafda hervor.

Em Gegasatz vo selle negadive Kridika hôt der Film a Auszeichnong bei-ma Film-Feschdival en Indien kriagt, ond uff-em Indrnazionala Filmfeschdival z Moskau hôt’r das Preis fir de bescht Reschii kriagt. Heitzodag stôht der Film ondrem Kuldurgiadrschutz vo dr Schweiz. Dr Vrkauf vo de DVDs wuud drzua vrwendet, dean Film en seira opdischa Qualideet zo erhalda.



</doc>
<doc id="45954" url="https://als.wikipedia.org/wiki?curid=45954" title="Südchinesisches Meer">
Südchinesisches Meer

S Südchinesische Meer (, vietnamesisch "Biển Đông", „Ostmeer“) isch e Däil vom Chinesische Meer und e Randmeer vom Pazifische Ozean in Asie. Dr Golf vo Thailand und dr Golf vo Tonkin si Däil von em. 

S Südchinesische Meer het e Flechi vo 3'685'000 km². Si middleri Diefi isch 1'060 Meter und sis Wasservolume 3'907'000 km³. Die grössti Diefi lit im "China Sea Basin" und isch 5'016 Meter.

S Meer lit zwüsche China, dr Indochinesische und dr Malaiische Halbinsle und de Inslen Taiwan, Luzon, Palawan und Borneo. D Staate wo am Meer lige si d Volksrepublik China, d Republik China (Taiwan), d Philippine, Malaysia, Brunei, Indonesie, Singapur, Thailand, Kambodscha und Vietnam.

S Südchinesische Meer wird im Nordoste dur Taiwan vom Ostchinesische Meer drennt, im Südoste dur die philippinischi Insle Palawan vo dr Sulusee, und isch im Oste über die 320 km bräite Luzonstrooss mit dr Philippinesee und im Süde über d Karimata-Strooss mit dr Javasee verbunde. Im Südweste isch d Strooss vo Malakka.

Die wichdigste Insle im Meer si:

Wil s Meer für e Schiffvercheer vo Ostasie seer wichdig isch und au Energiikwelle im Meeresgrund vermuetet wärde, lige sich e Hufe vo de Staate zrings um s Meer in de Hoor, wäm die äinzelne Insle ghööre, und es git do und dört Zämmestööss wie im April 2012 bim Scarborough-Riff zwüsche philippinische und chinesische Schiff.


</doc>
<doc id="45955" url="https://als.wikipedia.org/wiki?curid=45955" title="Sung Jae-ki">
Sung Jae-ki

Dr Sung Jae-ki (rev. Rom. Sung Jae-ki, McCune-Reischauer Seong Jae-gi, koreanisch 성재기, hanja 成在基; * 11. September 1967 z Daegu in Südkorea; † 26. Juli 2013 im Fluss Han in Seoul, Südkorea) isch e südkoreanische gsellschaftlige Aktivist gsi. In de 2000er isch er Mitgliid in dr Bewegig für d Rächt vo de Manne worde. 2006 het er die 'Antifeministischi Gsellschaft für d Befreijig vom Maa' (반페미니즘남성해방연대) gründet. 2007 het er d 'Gsellschaft für d Abschaffig vom Ministerium für d Gliichberächdigung vo de Gschlächter und vo dr Familie' gründet.(여성부폐지운동본부, 女性部廢止運動本部). Am 26. Juli 2013 isch er vo dr Mapo Brugg in Han Fluss gumpt zum uf d Diskriminierig vo de Manne ufmerksam z mache. Er isch drbii verdrunke.


</doc>
<doc id="45956" url="https://als.wikipedia.org/wiki?curid=45956" title="Nelkenmeister">
Nelkenmeister

Näägelimäister bezäichnet e Grubbe vo anonüüme spootgotische Mooler, wo 
zwüsche 1479 und 1510 im Gebiet vo dr Schwiz gschafft häi. Si häi nid iire Naame uf iiri Bilder gschriibe, wie s spööter üüblig worde isch, sondern häi uf iiri Bilder zwäi gschnitteni Näägeli zäichnet, äins wiss und äins root. Vo 30 Gmäld mit religiööse Motiv dänggt mä, ass si vo Mooler us dere Grubbe gmoolt worde si und in deren iire Wärkstett entstande si, zerst woorschinlig z Baasel und denn z Bärn, z Baade, z Soledurn und z Züüri. 

Es isch mööglig ass s Näägelisümbol zerst e Zäiche von ere Marievereerig und vo dr Passion Christi gsi isch oder von ere Art Bruederschaft vo deene Mooler und het sich denn zum ene räine „Markezäiche“ entwigglet von ere äigeständige äidgenössische Moolerschuel und deren iiri Mäister häi sich mit em vo Mooler us andere Regioone chönne underschäide, wo im schwizerische Ruum gschafft häi. S eltiste Näägelisümbol isch uf em Hochaltarbild vo dr Franziskanerchille z Friburg im Üechtland.

S Hauptwärk und dr Usgangspunkt vo dere Grubbe isch säll Hochaltarbild z Freiburg, und woorschinlig häi s alli andere Wärkstett kennt. Es isch vo dr Baasler Wärkstatt vom Bartholomeus Rutenzweig für Freiburg usgfüert worde. Mä cha denn no anderi Wärkgrubbe underschäide as Bärner Wärkgrubbe, Zürcher Wärkgrubbe und Wärk mit Näägeli und Rispe.

D Wärk vo de Näägelimäister mit iirer sälbstbewusste Signatur häi e hoochs Niwoo, wo immer no tradizionsbewusst handwärklig isch. Si stönde im Übergang vo dr Spootgotik zur Rönessans. Iir Stil isch dur strängi Kompositioon und zrugghaltendi Dramatik kennzäichnet, was e Wändi im gotische Stil vo dr Region gsi isch.
Vo de mäiste Näägelimäister kennt mä d Nääme nid. E baar aber si bekannt, drunder si




</doc>
<doc id="45957" url="https://als.wikipedia.org/wiki?curid=45957" title="Bartholomeus Rutenzweig">
Bartholomeus Rutenzweig

Dr Bartholomeus Rutenzweig (au Bertholomeus oder Bartholomäus Ruthenzweig, gstorbe 1494) isch e Baasler Moolermäister im spoote 15. Joorhundert gsi. Er het zur spootgotische Künstlergrubbe vo de Näägelimäister ghöört.

Dr Bartholomeus Rutenzweig isch as Soon vom Goldschmiid Hans Rutenzweig z Baasel uf d Wält choo. 1470 isch er as Leerbueb vom Mooler Martin Koch beläit, wo us Ulm uf Baasel cho isch und dört sit mindestens däm Joor e Wärkstatt betriibe het. 1474 het sich dr Rutenzweig bi dr Zumft «Zum Himmel» iikauft und het as Mooler und Glaasmooler gschafft. Sit 1479 chunnt er in Urkunde as Mäister vor. In däm Joor het im Rutenzweig si Wärkstatt d «Aabätig vo de Drei Häilige Köönig» für e Hoochaltar vo dr Friburger Franzoskanerchille gmoolt und sä mit zwäi Näägeli signiert, wo denn zum Sümbol vo de Näägelimäister worde isch. Zu sällere Zit het dr Rutenzweig druf verzichdet, dr Stadtmooler vo Soledurn z wärde und het e Mooler us sinere Wärkstatt für e Boste empfoole.

Dr Rutenzweig isch mit dr Agnes, ere illegitime Dochder vom Junker Thomas Sürlin, verhürootet gsi.


</doc>
<doc id="45960" url="https://als.wikipedia.org/wiki?curid=45960" title="Qazvin">
Qazvin

Qazvin ( [], alti dütschi Schriibwiis: Kaswin), isch e Stadt im Iran, wo vo 1548 bis 1598 d Hauptstadt vom Safawide-Riich gsi isch. Hüte isch Qazvin d Hauptstadt vo dr Browinz Qazvin und het mee as 380'000 Iiwooner (Stand 2013).

Qazvin lit knapp 180 km nordwestlig vo Teheran, an dr Baanlinie und Autibaan vo Teheran uf Täbriz. D Stadt lit uf ere Hööchi vo . Im Winter isch s chüel und droche, im Summer hingege isch s häiss.

Qazvin isch e Zentrum vom Textilhandel (Bauele, Siide, Samt und Lääder). D Stadt het äins vo de grösste Chraftwärk vo Iran, s „Shahid Raja'i“-Chraftwärk.



</doc>
<doc id="45963" url="https://als.wikipedia.org/wiki?curid=45963" title="Seide">
Seide

Siide isch e fiini Faasere, wo us de Kokon vo dr Siiderupe, dr Larve vom Siidespinner, gwunne wird. Si isch die äinzigi textili Ändloos-Faasere, wo in dr Natuur vorchunnt, und bestoot hauptsächlig us Protein. Si chunnt ursprünglig woorschinlig us China und isch e wichdigi Handelswaar gsi, wo über d Siidestrooss uf Europa dransportiert worde isch. Näbe China, wo hüte no dr grösst Däil broduziert wird, si Japan und Indie witeri wichdigi Erzüügerländer, wo dr Siidebau betriibe wird.

Im alemannische Ruum hät Züri en alti Tradizioon as Oort vom Siidehandel ghaa. Di europääisch Metropole aber isch um 1900 ume Mailand gsii.




</doc>
<doc id="45965" url="https://als.wikipedia.org/wiki?curid=45965" title="Aktivist">
Aktivist

As Aktivist "(lat. activus = „tätig, aktiv“)" bezäichnet mä e Person, wo sich bsundrigs intensiv, mit Aktivismus, für bestimmti Ziil iisetzt. Das si vilmol Ziil, wo im witiste Sinn politisch si, bsundrigs in de Beriich vo dr Wirtschafts-, Umwält- und Sozialpolitik und vo de Bürger- und Menscherächt. 

En Aktivist underschäidet sich vom ene Politiker vor allem din, dass er nid diräkt am formelle politische Brozäss däilnimmt, öbbe ass er nid brobiert in e politischs Amt gweelt z wärde, sondern uf eender informelli Art, wie öbbe dur Öffentligkäitsarbet und Demonstrazioone sini Ziil will duuresetze. 

Gröössere organisierti Zämmeschlüss vo Aktiviste, wo s gliiche im Sinn häi, säit mä mänggisch au Nitregierigsorganisazioone (NGO).



</doc>
<doc id="45967" url="https://als.wikipedia.org/wiki?curid=45967" title="Sydney">
Sydney

Sydney [] isch e Stadt in Australie und d Hauptstadt vom Bundesstaat New South Wales. Si isch am 26. Januar 1788 gründet worde und het 4,63 Millione Iiwooner (2011) im stedtische Gebiet (Urban Centre) und isch eso die grössti Stadt uf em australische Kontinänt. In dr Metropolregion ("Sydney Statistical Division") läbe 4,12 Millione Lüt (2006).

D Agglomeration bestoot us dr Kärnstadt Sydney City mit 177'000 Iiwooner (2009) und 37 witere Gmäinde und isch s Industrii-, Handels- und Finanzzentrum vo Australie und e wichdige Turismusort. Es het au e Hufe Uniwersidääte, Museum und Galerie doo. Sydney isch e römisch-katholische und en anglikanische Erzbischofsitz.

Vili Lüt halte Sydney für d Hauptstadt vo Australie. Das isch aber falsch. D Hauptstadt isch Canberra.




</doc>
<doc id="45971" url="https://als.wikipedia.org/wiki?curid=45971" title="Der Geistliche Schild">
Der Geistliche Schild

Der Geistliche Schild ìsch a àlt Biachla wo religiösa Text enthàltet. Si Zwack ìsch, sina Besìtzer gega Unglìck un Haxarèi z'schìtza.

Dàs Biachla ìsch klei: 10 cm hoch un ungfahr 5 cm oder 7 cm breit. So hàt ma's standig un ìweràll mìt känna namma, ohna àss's uffàlt, denn 's ìsch àls a Gheimniss gsìì.

S Büech ìsch zitter'm XVI. Johrhundert bekànnt. As hàt mehrera Uflàga dervu gaa, zum Beispiel eina ànna 1613 wo z'Mainz druckt worra ìsch.

Ursprunglig ìsch dr Zwack vum „Geischticha Schìld“ gànz hàrmlos gsìì. Àwer ìn dana àlta Zitta, wo s Lawa sehr schwar gsìì ìsch, sìn vìel Litt àwerglàuiwig gsìì. Dr Geischtliga Schìld hàt fer teil wia-n-a Zàuiwerarèi gschuna. A Sàga verzeehlt àss, wenn dàs Biachla vu'ma Pfàrer gsagent wìrd - àwer ohna àss dr Pfàrer dàs weißt - noh bikummt s Biachla a Wìrkung. Leider kààt dia Wirkung aui fer schlachta Zwack, fer Haxarei, benutzt wara. Un wenn dàs Biachla a Mol bees verwanda worra ìsch, noh kààt's nitt meh güets brìnga.

Ìm Sundgàui (Elsàss), zum Beispiel, hàt ma noch ìm XX. Johrhundert dervu heera reda (noch zìmlig arnscht, mankmol). Vor àss'r a Mass ààgfànga hàt, hàt a manker Pfàrer mìt sinera flàcha Hànd nohglüegt äb nit uf em Àltàr lìegt, versteckt unter'm Àltàrtüech.

Dr Besìtzer vum Biachla sott's schiint's vor äb'r strìbt ìn ebbrem witterschtgaa. As wìrd verzeehlt, wenn'r dàs nìt dat màcha, noh kännt'r sehr làng müeßa wàrta un liida vor äb'r strìbt. Hìttzutàg wìrd mankmol eins vu dana Biachla uf em Ìnternet verkàuift.

Àm Ààfàng ìsch s Evàngìlium vum St. Johann.

Do fìndet ma aui mehrera Gebatt àn verschìedena Heiliga fer ìhra Schìtz z'riafa.

Zum Beispiel, dr „Benedictus Pfennig“ ìsch a Medàl vum St. Benedict, wo ma uf dr Igangschwella vum Hüss sott àànàgla. Ma kààt'na aui ìns Wàsser tunka, noh wìrd dàs Wàsser a Heilmìttel fer s Vìeh.

Mehrera Zàuiwerformel wara ìm Biachla ufzeehlt:

Komischa Rezapta sìn ààgaa fer verschìedena Zwack. D Mìttel, wo do brüücht wara, màhna hìttzutàgs àn Haxarèi: Fladermüüsharz, Neegel, menschliger Schadel...

Dr elsassischa Volkskültür-Historiker Gérard Leser hàt a Ìwersetzung uf Frànzeesch vu dam Büech veräffentligt, mìt Erklärunga derzüe.



</doc>
<doc id="45982" url="https://als.wikipedia.org/wiki?curid=45982" title="Golf von Bengalen">
Golf von Bengalen

Dr Golf vo Bengale (; ; ; ; ) isch e nordöstligs Randmeer vom Indische Ozean mit ere Flechi vo öbbe 2'171'000 km². Er isch 2090 km lang und bis zu 1610 km bräit und het grob gsee d Form vom ene Dreiegg. Im Durchschnitt isch dr Golf 2600 Meter dief und maximal 4694 Meter. Er drennt d Landmasse vom indische Subkontinänt vo dr Halbinsle Hinderindie. S Klima isch vom Monsun brägt. Bsundrigs in dr Region si e Räije vo Schlammvulkan und die grösste Mangrovewälder uf dr Wält, wie d Sundarbans.

Dr Golf vo Bengale wird im Weste vo Sri Lanka und Indie begränzt, im Norde vo dr Region Bengale, wo im Golf dr Naame gee het und wo us em Staat Bangladesch und em indische Bundesstaat Westbengale bestoot, und im Oste vo Myanmar, Thailand und Indonesie. Im Süde isch er mit em Indische Ozean verbunde; as Gränze zwüschen em Golf und em Ozean cha mä d Linie zwüschen em Südspitz vo Sri Lanka und em Nordspitz vo dr indonesische Insle Sumatra nee.
Chittagong und Mongla in Bangladesh, Chennai (Madras) und Kolkata (Kalkutta) z Indie und Yangon (Rangun) in Myanmar, si die grösste Hääfe. Witeri indischi Hääfe befinde sich in:


</doc>
<doc id="45983" url="https://als.wikipedia.org/wiki?curid=45983" title="Queen (Band)">
Queen (Band)

Queen si e britischi Rockbänd in de 1970er bis 1990er Joor gsi. Zwei Joorzäänt lang het sich iiri Bsetzig mit em Freddie Mercury, Brian May, Roger Taylor und John Deacon nid veränderet.
Si häi mee as 300 Millioone Doondrääger verchauft mit de Label Capitol, Parlophone, EMI, Hollywood, Island und Elektra Records.

D Muusig vo dr Gruppe isch stilistisch vilfältig gsi. Alli vier Bandmitgliider häi wääsentlig mitghulfe bim Schriibe vo de Songs. Zu iire bekanntiste Lieder ghööre «We Are the Champions», wo dr Freddie Mercury komponiert het, im Brian May si «We Will Rock You», im John Deacon si «Another One Bites the Dust» und «Radio Ga Ga» vom Roger Taylor. D Mercury-Komposition «Bohemian Rhapsody» isch 1975 und no äinisch 1991 wuchelang uf em Top vo de britische Singlecharts gsi. 

D'Bänd het innert 16 Johr meh als 700 Konzärt gäh. 





</doc>
<doc id="45984" url="https://als.wikipedia.org/wiki?curid=45984" title="Persische Sprache">
Persische Sprache

Die persischi Sprooch () isch e plurizentrischi Sprooch z Zentral- und Südwestasie. Si ghöört zum iranische Zwiig vo dr indogermanische Sproochefamilie und isch d Amtssprooch im Iran, z Afghanistan un z Tadschikistan. Dr Sproochkood isch codice_1 bzw. codice_2 oder codice_3 (nach ISO 639).

Persisch isch die wichtigsti indogermanischi Sprooch vo West- und Zentralasie und wird vo 60–70 Millione Lüt as Muetersprooch und vo 50 Millione as Zwäitsprooch gschwätzt. Öbbe 41 Millione Muetersproochler läbe im Iran, witeri 15 Millione z Afghanistan und 15 Millione in Zentralasie (vor allem in Tadschikistan und in Usbekistan) und uf em Indische Subkontinänt. Es git no bedütendi persischsproochigi Gmäinde im Irak und in de Golfstaate (v. a. z Bahrain, in de Vereinigte Arabische Emirat und z Kuwait). Witeri chliini Sproochinslel git s under anderem in Georgie, z Aserbaidschan und im Pamir-Gebirg. Wil e Hufe Iraner und Afghane in de letschte Joorzäänt usgwanderet oder gflüchtet si, häi sich au in Europa und in de USA persischsproochigi Gmäinde entwigglet.

Tradizionell säit mä dere Sprooch in de öiropäische Länder Persisch – noch dr alte persische Kärnbrowinz Fārs – «Pārs» – im Süde vom Iran. Dr Äigenaame vo dr Sprooch isch in dr Sassanidezit Pārsīk oder Pārsīg gsi und sit dr arabisch-islamische Eroberig vo Persie Fārsī (; wil die arabischi Sprooch dr "p"-Lut nit kennt bzw. dr ursemitischi "p"-Lut im Arabische zu "f" worde isch). Für die nöipersischi Schriftsprooch isch au d Bezäichnig Fārsī-e Darī () – „d Sprooch vom köönigliche Hoof“ – ufchoo. Vo dere isch d Churzform Darī () abgläitet, wo hüte in Afghanistan, Pakistan und Indie brucht wird. Die nöipersische Dialäkt vo Zentralasie wärde sit dr Sowjet-Era as „Tadschikischi Sprooch“ bezäichnet. Im Iran het sich mit dr Zit dr Teheraner Dialäkt as Standardsprooch duuregsetzt, wo im ganze Land gschwätzt wird (im Gegesatz zum offizielle Schriftpersisch und de übrige Dialäkt). Z Afghanistan isch dr konservativeri Kabuler Dialäkt maassgääbend, wo sich im Gegesatz zum Teheraner Dialäkt in dr Ussprooch sterker an dr literarische Schriftsprooch orientiert. 

S Nöipersische het sich im Middelalter zur bedütendste Gleerte- und Litratuursprooch vo dr öschtlige islamische Wält entwigglet und het so e groosse Iifluss uf d Turksprooche in dr Umgääbig ghaa (v. a. uf die Osmanischi und Tschagataischi Sprooch), uf Paschtu, Brahui und uf d Sprooch vo Nordindie, bsundrigs uf Urdu. E Hufe persischi Wörter si au in öiropäischi Sprooche übernoo worde. Im Dütsche kennt mä under anderem d Wörter „Basar“, „Karawane“, „Magier“, „Paradies“, „Pistazie“, „Schach“, „Schal“ und „Scheck“.

Die persischi Litratuur ghöört zu de bekanntiste und iiflussriichste uf dr Wält mit Dichder wie em Rumi, em Omar Khayyam, em Hafis, em Saadi, Nezami, Dschami oder Firdausi, wo u. a. au öiropäischi Dichder wie dr Goethe beiiflusst häi.

D Entwigglig vom Persische und de iranische Sprooche überhaupt wird in drei Periode iidäilt:




</doc>
<doc id="45987" url="https://als.wikipedia.org/wiki?curid=45987" title="Jules Meininger">
Jules Meininger

Dr Jules Ernest Meininger (* 4. Àwrìl 1848 z'Milhüsa; † 1929 z'Milhüsa) ìsch a elsassischer Dìchter un Zittungschriiwer gsìì.

Ar ìsch dr Suhn vu'ma Schlosser gsìì, un dr ältschta Brüeder vum Ernest Meininger (Dìchter, Zittungschriiwer un Historiker).

Noh sina Studia ìsch dr Jules Meininger àls Hàndelsbeàmta gànga ge schàffa, bis àm Kraig vu 1870. Noh-n-em Kriag ìsch'r Schlosser worra, un ar hàt sìch aui um lokàla Zittunga mìt sim Brüeder Ernest bekìmmert.

Dr Jules Meiniger hàt Gedìchta un Theàterstìckla uf Elsassisch gschrìewa.

Àb 1875 hàt'r Gedìchtla ìn milhüüser Zittunga veräffentligt („Der Hausfreund“, „Stadtnazi“, „Spitznàsle“...). Speeter hàt'r aui ìns Blätla vum ETM gschrìewa.

Ar zeehlt bi da milhüüser Dìchter, àwer doch nìt bi da greeschta beriahmta. Vu sim Wark ìsch folgendes veräffentligt worra:

1885: Sammlung von Gedichtlà un Fawlà in Milhüserditsch

1885: Der Ràbbàrg un s'Dollàràwasser

1890: Glickwunsch an dr Herr Gustave Zengerlin zum fufzigjàhrige Jubilaemstag vo sim Itritt in's Hues Dollfus-Mieg und Cie an dem vo sine Chefs am 1. Février im Hôtel Central Veranstaltete Banquet vortràit im Name vo de Juengere Employerte, 1840-1890

1890: zwei Luschtstìckla:



</doc>
<doc id="45988" url="https://als.wikipedia.org/wiki?curid=45988" title="Umm Kulthum">
Umm Kulthum

D Umm Kulthum (* zwüsche 1898 und 1910, vermuetlig am 4. Mai 1904 z Tammai az-Zahaira; † 3. Februar 1975 z Kairo; , Ägyptisch-Arabisch "ʾUmm Kalsūm", Alternativschriibwiise under anderem "Oum Kalsoum" und "Umm Kultum"; äigentlig "ʾUmm Kulṯūm Fātima ʾIbrāhīm as-Sayyid al-Baltaǧī") isch en egüptischi Sängere und Musikere gsi. Iire Ruem in dr arabische Wält cha mä mit däm vo dr Maria Callas und de Beatles in dr westlige Wält vergliiche.

Si isch as Fatima Ibrahim uf d Wält cho und uf em Land ufgwaggse. 1923 het si dr Scheich Abu l-Ila kennegleert, wo e füerende religiöse Sänger in Egüpte gsi isch und dr Hauptverdräter vo dr klassische islamische Gsangsdradizion. Dä het ere Underricht gee und si understützt, wo si uf Kairo het welle goo. Iire Vater isch zerst nid iiverstande gsi, aber schliesslig si si z dritt, dr Vater, d Fatima und e Brueder uf Kairo gange. Dört het si d Ud gleert spiile und iir Repertuar modärnisiert. 1928 isch si äini vo de füerende Sängerinne in dr Stadt gsi.

1932 het si iiri ersti internazionali Durnee gmacht, under anderem uf Damaskus, Bagdad, Beirut und Tripolis. 1935 het si in Film afo spiile. D 1940er und 1950er Joor gälte as iir „Goldigs Zitalter“. In dere Zit isch s ere au glunge, die vollständigi künstlerischi Kontrolle über iiri Karriere überzchoo und si het im Muusiggschäft wichdigi Funkzione übernoo.

D Umm Kulthum isch in dr ganze arabische Wält berüemt und beliebt gsi, und wo si 1975 gstorbe isch, si Millione zu iirer Beärdigung choo.




</doc>
<doc id="45989" url="https://als.wikipedia.org/wiki?curid=45989" title="Igor Fjodorowitsch Strawinski">
Igor Fjodorowitsch Strawinski

Dr Igor Fjodorowitsch Strawinski (, frz. Transkripzion Igor Stravinski, ängl. Transkripzion Igor Stravinsky; * 5. Juni/17. Juni 1882z Oraniebaum, Russland; † 6. April 1971 z Nöi York) isch e russisch-französisch-amerikanische Komponist gsi und äine vo de bedütendste Verdräter vo dr „Nöije Muusig“.

Dr Strawinski isch z Oraniebaum in dr Nööchi vo Sankt Petersburg z Russland uf d Wält choo. Wie si Vater het er Jura z St. Petersburg studiert und 1905 dr Abschluss gmacht. Denn isch er aber e Schüeler vom Nikolai Andrejewitsch Rimski-Korsakow worde. 1910 isch er zum erste Mol uf Bariis. Dört si d Ballett "Der Feuervogel" und spööter "Petruschka" und "Le sacre du printemps" ufgfüert worde. Sit 1920 het dr Strawinski mäistens in Frankriich gläbt; 1934 isch er franzöösische Staatsbürger worde. 

Wägen em Zwäite Wältchrieg het er Frankriich verloo und isch uf Amerika. 1946 isch er amerikanische Staatsbürger worde. Er isch zerst vor allem under russische Exilante bliibe, het denn aber mit em Komponist und Musiker Robert Craft öbber gfunde, won em ghulfe het sich besser z integriere.

Im Joor 1967 het dr Igor Strawinski dr Eeredokter vo dr Rutgers University in New Jersey überchoo.

Dr Igor Fjodorowitsch Strawinski isch am 6. April 1971 z Nöi York gstorbe; er isch denn z Venedig begraabe worde, wien er s gwünscht ghaa het. 









</doc>
<doc id="45992" url="https://als.wikipedia.org/wiki?curid=45992" title="Strawinski">
Strawinski

Strawinski oder Strawinsky isch dr Naame vo deene Persone:



</doc>
<doc id="45994" url="https://als.wikipedia.org/wiki?curid=45994" title="Fridolin Tschudi">
Fridolin Tschudi

Dr Fridolin Tschudi (* 11. Juni 1912 z Züüri; † 5. Januar 1966 z Klosters/Kanton Graubünde) isch e Schwizer Schriftsteller gsi.

Dr Fridolin Tschudi het Rächts- und Staatswüsseschaft studiert und denn as freije Schurnalist gschafft. Nääbebi het er humoristischi, mänggisch e bitz kritischi Gedicht in konventioneller Riimform gschriibe. Am bekanntiste isch er dur d Gedicht worde, wo vo 1944 bis 1966 uf dr Diddelsite vo dr Zitig "Wältwuche" erschiine si. Er het au Teggst für dütschi und Schwizer Kabarett gschriibe.





</doc>
<doc id="45995" url="https://als.wikipedia.org/wiki?curid=45995" title="Reim">
Reim

Dr Riim isch im witere Sinn e Verbindig vo Wörter, won äänlig dööne. Im ängere Sinn isch es e Riim wenn e bedoonte Vokal und d Lut umenumme äänlig dööne. Dä Lut cha je noch dr Dichdigsdradizion am Aafang vom Wort (Aalut) stoo, in dr Middi oder am Ändi. Bischbil: lauf – chauf; laufe – chaufe. In dr linguistisch orientierte Lüüriktheorii wärde Riim as fonologischi Überstrukturierig ufgfasst.

S middelhochdütsche Wort "rim" isch us em Franzöösische usgleent: S Substantiv "rime" für Riim isch e Zruggbildig vom Värb "rimer" für „in Räije ordne, riime“ (fränkisch und althochdütsch "rim" „Räije“). Die änglischi Schriibwiis "rhyme" chunnt drvo, ass wo s modärne Änglisch sich entwigglet het, mä felschligerwiis glaubt het, ass es mit em griechische "rhythmos" wurd zämmehänge.

Vom e Baarriim reedet mä, wenn sich zwäi Värs, wo äine grad noch em andere chunnt, riime. Zwäi Värs, wo eso dur e Baarriim verbunde si, säit mä e "Riimbaar".

Schema: 
<poem></poem>

In dr altgermanische Värsdichdig isch nume dr Stabriim brucht worde, d. h. d Wörter vom ene Värs, wo am sterkste bedoont worde si, häi die gliiche Lut am Aafang ghaa (Aalut). Im hütige Sproochgebruch chunnt dr Stabriim fast nume no in gsetzte Wortwändige vor wie in

Dr Stabriim isch im Dütsche vom Ändriim abglööst worde, wo sich s letschte (oder die letschte) Wörter vom ene Värs riime. So het dr Hebel dichdet:



</doc>
<doc id="45996" url="https://als.wikipedia.org/wiki?curid=45996" title="Wladimir Semjonowitsch Wyssozki">
Wladimir Semjonowitsch Wyssozki

Dr Wladimir Semjonowitsch Wyssozki (, wiss. Dransliterazioon ""; * 25. Januar 1938 z Moskau; † 25. Juli 1980 z Moskau) isch e russische Schauspiiler, Dichder und Sänger gsi.

Zwar het s staatlige "Melodija"-Leibel im Wyssozki sini Blatte verleit, aber dr Liedermacher isch für e sowjetisch Staat en üsserst unbekweeme Sänger und Dichder gsi. In sine Lieder het er au über Theme gsunge, wo s offiziell in dr Sowjetunion gar nit gee het: Brostituzioon, Verbräche und Antisemitismus. Dr Wyssozki isch au hüte no e feste Begriff z Russland und gältet dört as dr grösst Liedermacher im 20. Joorhundert.

Wil e Hufe vo sine Lieder wäge iirem kritische Inhalt vom offizielle Leibel nit veröffentligt worde si, häi d Lüt Doonbandufnaame vo sine Konzärt noch em Samisdat-Brinzip verbräitet und si häi in Millione im ganze Land kursiert. Dr Wyssozki het vor allem vo sine Film- und Theaterangaschemänt gläbt.

Dr Wladimir Wyssozki isch 1938 z Moskau uf d Wält choo. Wäärend em Zwäite Wältchrieg si är und si Mutter für zwäi Joor uf Busuluk, ere Chliistadt im Ural, evakuiert worde. Vo 1947 bis 1949 het er mit sim Vater gläbt, wo Oberst in dr sowjetische Armee gsi isch, und däm sinere zwäite Frau im dütsche Eberswalde. Dört het er gleert Klavier spiile. Zrugg in Russland het er wider in Moskau gwoont und zwar in dr Bolschoi-Karetny-Gass. Dere het er im Lied "„Gde twoi semnadzat let? Na Bolschom Karetnom! …“" ("„Wo si dini sibzää Joor? In dr Bolschoj-Karetni-Gass!…“") e Dänggmol gsetzt.

1955 isch er mit dr Schuel fertig gsi und het am Kuibyschew-Institut für Bauiääscheniöörwääse studiert, het s Studium aber scho noch äim Semester wider abbroche. 1956 isch er uf d Schauspiilschuel vom Moskauer Kunsttheater, und dört het er au si ersti Frau Isa Schukowa kennegleert. Er het au d Bekanntschaft vom Dichder und Schansonniee Bulat Okudschawa gmacht und isch hüfig bim Schriftsteller Andrei Sinjawski iiglaade gsi. 1960 het er sini erste Theater- und Filmufdritt ghaa. 1961 het er sini zwäiti Frau, d Ljudmila Abramowa, kennegleert und het aagfange, sini erste Lieder schriibe. 1964 isch er Mitgliid vom Ansambel vom Taganka-Theater worde und het zum erste Mol Lieder für e Film gschriibe. 1967 het er die franzöösischi Schauspiilere Marina Vlady kennegleert und het sä im Dezämber 1969 ghürootet. In de 1970er Joor isch er mit em Ansämbel vom Taganka-Theater e baar Mol im Usland gsi, under anderem z Frankriich und in de USA. Am 18. Juli 1980 isch er im Taganka-Theater zum letschte Mol in sinere berüemtiste Rolle ufdräte – as Hamlet. 

Am 25. Juli isch dr Wladimir Wyssozki im Alter vo nume 42 in sinere Woonig an Herzversaage gstorbe. Äine vo de Gründ für si früi Dood isch woorschinlig si schweri Alkoholchranket gsi. Am 28. Juli isch dr Wyssozki uf em Wagankowoer Friidhoof begraabe worde. Wil in sällere Zit z Moskau die Olümpische Summerspiil stattgfunde häi und d Füerig vom Staat e politische Ekla uf jede Fall het welle vermiide, isch dr Dood vom Wyssozki in de sowjetische Medie nid erwäänt worde. D Noochricht het sich aber in dr Bevölkerig wie e Lauffüür verbräitet und s Begräbnis isch zur grösste Demonstrazioon z Moskau worde, wo nid vom Staat us organisiert worde isch.
Musikalisch wird dr Wyssozki zu underschiidlige Schaner zellt, zum Bard-Schaner, wo em dütschsproochige Liedermacher äänlig isch, oder zum russische Schanson, eme Schaner vo dr russische Popmuusig, wo stark mit dr russische Halb- und Underwält verbunde. Vergliche mit andere russische Interprete, isch dr Wyssozki au z Dütschland nid umbekannt. S Leibel "pläne", wo dr DKP nooch stoot, het in de 1980er und 1990er e baar LPs mit Lieder vom Wyssozki veröffentligt.

1987 het er postum dr Staatsbriis vo dr Sowjetunion überchoo.







</doc>
<doc id="45999" url="https://als.wikipedia.org/wiki?curid=45999" title="Steigungsmaß">
Steigungsmaß

S Stygigsmaß isch:


</doc>
<doc id="46000" url="https://als.wikipedia.org/wiki?curid=46000" title="Widerlager (Brückenbau)">
Widerlager (Brückenbau)

Als Widderlager wörd im Bruggèbau è Baudeil bezeichnet, welles dè Übbergang zwischè dè Bruggèkonschtruktion un èm Èrddamm hèrschtellt. 

S Widderlager trait s Ènd vom Bruggèübberbau un leitet diè senkrächtè un etwaigè horizontalè Kräft uss èm Bruggèübberbau i dè Baugrund ab. Zuèsätzlich sichert s im Übergangsberych zum Bruggèübberbau dè Èrddamm i sini Laag durch Uffnaam vo dè Erddruckkräft.

Widderlager vo Balkèbruggènè beschtönn meischt us èm Fundament un dè Widderlagerwänd, evtl. mit èrè Ufflagerbank für d Lager sowiè meischtens mit sitlichè Flügelwänd. 

D Bezeichnig kunnt urschprünglich vo dè Bogèbruggènè, bi dennè sich am Bogèènd zu dè Abträgig vo dè horizontalè un vertikalè Kräft uss Gewölbeschub Widderlager, hüt üblicherwys Kämpferfundament benamst, am Baugrund abstützè. 

È Widderlager us èm Naturschtei für Bruggènè wörd als "Ufflagerquader" bezeichnet. Es isch èn Steiquader, wo d Ufflascht zum Byschpil è Staal- odder Holzbrugg uffnimmt. A sellen Wèrkschtei vom historischè Bruggèbau wörred bsunders qualititav hochstehendi Aaforderigè hysichtlich Druck- un Vowitterigsbeschtändigkeit gschtellt. Diè Größi vom jewyligè Quader muèn entsprechend dè z erwartendè Kräft bschtimmt wörrè. 


</doc>
<doc id="46001" url="https://als.wikipedia.org/wiki?curid=46001" title="Preußische G 10">
Preußische G 10

Diè Dampflok vo dè Gattig Preußischi G 10 sin Güèterzug-Schlepptendèrloks, diè uff Basis vom Faargschtell dè Preußischè T 16 un èm Kessèl vo dè Preußischè P 8 entwicklet worrè isch. Bi dè Entwicklig vo dè G 10 isch s Faarwärk vo dè T 16 mit dè sitèvoschièbbarè erschtè un füüftè Achsè dütlich modifizyrt worrè; diè T 16 isch denõch mit sellem modifizyrtè Faarwärk als T 16.1 witerbaut worrè. Diè G 10 isch für dè schwerè Güèterzugdiènscht uff Hauptstreggè vorgsää worrè, durch iri nydrigè Achslascht hèt si abber flexibler als diè öppè leischtigsglychi Preußischi G 8.1 ygsetzt worrè. D G 10 isch voeinzelt au im Personèzugdiènscht vowendet worrè.

Diè Faarzüüg sin mit Schlepptendèr vo dè Bauartè pr 3 T 16,5, pr 3 T 20, pr 2'2' T 21,5, pr 2'2' T 31,5 un bay 3 T 20,2 uusgschtattet worrè. Letschteri sin vo dè Faarzüüg vo dè Bauart Bayerischi G 4/5 H übernõ worrè.

Zwûschè 1910 un 1924 sin gsamt 2.615 Loks für diè Preußischi Staatsbaan un diè Dütschi Rychsbaan gliferèt worrè, 35 sin a d Rychysebaanè im Elsaß un in Lothringè gangè (luèg Elsässisch-Lothringischi G10) un 27 a d Ysebaanè im Saargebièt. Witeri 350 sin a Baanunternemmè i d Türkei, Rumäniè, Polè un Litauè gangè. 

Diè Dütsch Rychsbaan hèt èn Großdeil vo dè Maschinnè uss Preußè übbernõ un hèt diè G 10 bis 1924 witer baut. Nõch èm Erschtè Wältchrièg sin 222 G 10 a uusländischi Baanè gangè. 
Nõch dè Gründig vo dè Dütschè Rychsbaan hèt sich d G 10 wiè kaum è anderi Baureiè in ganz Dütschland vobreitet, mò hèt si in Betrièbswärch im ganzè dütschè Rych, quasi „vom Nordseeschtrand bis zum Alpèrand“, vorgfundè.

È baar Lokomotyvè sin nõch èm èrschtè vorläufigè Umzeichnigsblaan vo 1923 als Baureiè 33 uusglieferèt worrè, ab Èndi 1923 hèn diè neu glifertè Loks denn iri endgültigè Nummerè chriègt. D G 10 hèt d Nummerè 57 1001–2725 un 57 2892–3524 erhaaltè. Drunter isch mit dè 57 1124 è G 10 uss Elsaß-Lothringè gsi. D G 10 vo dè Saarbaanè hèn 1935 d Nummerè 57 2727–2763 chriègt, drunter sin mit dè 57 2737–2763 d Nõchbautè vo dè Saar-Ysebaanè uss dè Johr 1921–1925. Im Zweitè Wältchrièg sin witeri Lokomotyvè uss Polè als 57 2764–2772 un 57 2784–2804 un uss Luxèburg als 57 2773–2783 übbernõ worrè. Nõch èm Chrièg hèt sich è ehemòligi G 10 uss Elsaß-Lothringè i dè DDR ygfundè un isch als 57 3551 ygreyt worrè. Dezuè isch è G 10 uss unbekannter Hèrkumpft als 57 4245 cho.

Diè k. u. k. Heeresbaan vo Öschterrych hèt ab 1916 als Reiè 680 20 Stugg G 10 gha, wo für dè Ysatz uff dè umgschpurtè russischè Linniè bschtimmt gsi sin. Einigi devò hèn im Zweitè Wältchrièg d Rychsbaannummerè 57 2766–2768 un 57 2789–2792 erhaaltè.

D G 10, wo nõch èm Èrschtè Wältchrièg a Polè gangè sin, hèt d PKP als Tw 1 ygreyt. Als Folge vom Zweitè Wältchrièg isch dè polnische Beschtand gründlich durrègmischlèt worrè.
Au zu dè ČSD sin nõch èm Èrschtè Wältchrièg G 10 cho. Si sin dört als Reiè 534.1 gfüürt worrè un bis i d 1960er Johr im Ysatz gschtandè. Nõch èm Zweitè Wältchrièg sin zwar menig ex G 10 i dè Tschechoslowakei stòò blibbè, abber si hèn nu in Uusnaamefäll vorübbergehend neui Betrièbsnummerè 535.15 erhaaltè, well disellè scho nõch è baar Johr d Tschechoslowakei widder volõ hèn. Dè übberwigende Deil isch zu dè SŽD cho.

Diè Dütsch Bundesbaan hèt 1950 öppè 649, diè Dütsch Rychsbaan i dè DDR 112 un d Saarbaanè 81 G 10 in irem Beschtand gha. D Bundesbaan hèt iri G10, wo ab 1968 als Baureiè 057 benamst worrè isch, bis 1970 uusgmuschterèt, als letschti isch d 057 070 am 22. September 1970 draacho. Bi dè Rychsbaan isch d Uusmuschterung vo sellèrè Baureiè 1972 abgschlossè worrè.
Nõch èm Zweitè Wältchrièg sin insgsamt 165 Stugg vo dè Baureiè 57.10-35 uff öschterrychischem Staatsgebièt voblibbè. Vo sellènè hèn immerhy no 96 Stugg unter Erhaaltig vo dè Ordnungsnummerè d ÖBB Reiè 657 bildet. D ÖBB hèt d Reiè 657 bis 1968 komplètt uusgmuschterèt. D 657.2770, eini vo dè Österrychischè Geellschaft für Ysèbaagschicht z Rumäniè erworbeni Maschinnè, isch betrièbsfähig erhaaltè blibbè un wörd für Sonderfaartè ygsetzt.

Im Ysebaamuseum Dyringhuusè söll d 57 1841, welli sich zwischèzitlich z Rumänien befundè hèt, widder betrièbsfähig uffgschaffèt wörrè. D Koschtè dõdefür wörred uff circa 300.000 Euro eschtimyrt.



</doc>
<doc id="46002" url="https://als.wikipedia.org/wiki?curid=46002" title="Preußische G 12">
Preußische G 12

D Gattig G 12 vo dè Preußischè Staatsysèbaan isch è Güèterzuglok mit dè Achsformlè 1'E. 

Si isch konschtruiyrt worrè, well s sich im Èrstè Wältchrièg als seer nõchdeilig für d Inschtandhaltig un Bediènig vo dè Lokomotyvè erwisè hèt, dass jedi Länderbaan iri eigenè Lokomotyvtûpè gha hèt un s au kei Normyrig gää hèt. D Heeresbaanè hèn è schnèlli, starki Güèterzuglokomotyvè bruucht, diè abber kei z hochi Achslascht gha hèt.
D G 12 isch uff Basis vo dè Preußischè G 12.1 un einèrè vo Henschel für diè Kaiserlich Ottomanischi Generaldirèktion vo dè Milidärysèbaanè (C.F.O.A.) bautè 1'E-Lokomotyv (luèg G 12 Bauart C.F.O.A) entschtandè.

D Lokomotyvè wyched in einigè Pünkt vo dè bisherigè Brinzipiè vom preußischè Lokomotyvbau ab. So hèn si èrschtmòls èn durchgehendè Barrèraamè gha un ein obberhalb vin Raamè agordnetè breitè Hinterkessel (Bauart Belpaire) mit èrè großè Roschtflächi. 

Zwischè Auguscht 1917 un 1921 sin vo Preußè insgsamt 1.168 Exemblaar vo sellèm Tûp beschafft worrè (drunter au Maschinnè, wo vo dè Heeresbaanè cho sin odder eigentlich für Elsaß-Lothringè beschtellt worrè sin). D Ysebaanè vo Elsaß-Lothringè hèn 118, d Badischi Staatsbaan 88, diè Sächsischè Staats-Ysèbaanè 62 un diè Württèbärgischi Staats-Ysèbaanè 43 Faarzüüg bauè lõõ. Baddè hèt 1920 10 witeri Exemblaar vo dè Preußischè Staatsbaan kauft. Diè letschtè 8 württèbärgischè Lokomotyvè hettet znägscht mit preußischè Betrièbsnummerè in Diènscht gschtellt wörrè söllè. Diè letschtè 20 sächsischè Lokomotyvè sin scho mit irè Rychsbaannummerè glieferèt worrè.

Diè sächsischè Lokomotyvè sin wiè d Vorgängerbauart als Gattung XIII H benamst worrè; Baddè un Württèbärg hèn diè preußischi Bezeichnig G 12 übbernõ. Nu diè Bayrischè Staatsbaanè sèlbscht sowiè d Ysèbaanè vo Mecklèburg un Oldenburg hèn kei G 12 (z Bayern hèt mò preußischi Maschinnè bruucht, im norddütschè Flachland hèn no chlyneri Loks wiè d pr. G 8 glangèt) agschafft; trotzdèmm ka d G 12 als Vorläufer vo dè Einheitsloks z Dütschland agsää wörrè. 

Diè meischtè Loks vo sellèrè Bauart sin vo dè Rychsbaan übbernõ worrè. Dört hèn si folgendi Betrièbsnummerè erhaaltè:
D 58 1001 isch kei G 12 gsi, sondern eini z Dütschland voblibbeni Maschinnè für d C.F.O.A.

Um 1930 sin sechs, nõch 1945 etlichi witeri Maschinè uff Kollèschtaubfüèrig umgrüschtet worrè, dèvò sin 43 längeri Zit (maximal bis 1968) im Ysatz gschtandè. 

Im Zweitè Wältchrièg isch d 58 2144 uss Polè un d 58 2145–2148 uss Letzèbursch ygreit worrè. 1955 hèn drei polnischi Rückgabeloks, dennè iri Rychsbaannummerè mò znägscht nit feschtschtellè hèt könnè, d Betrièbsnummerè 58 2144 - 2146 in Zweitbsetzig erhaaltè.

Diè Dütsch Bundesbaan hèt iri Exemblaar 1953 uusgmuschteret. Diè oschtdütsch Rychsbaan hèt 1968 no 300 Maschinnè im Ysatz gha. Bi Yfüürig vo dè EDV-Nummerè im Johr 1970 sin bi dè dreischtelligè Betrièbsnummerè im allgemeinè è eins a d Dausenderschtell iègfüègt worrè. Diè letschtè Lokomotyvè sin 1976 uusgmuschterèt worrè. 56 Lokomotyvè sin vo dè Dütschè Rychsbaan vo 1958 bis 1962 zuè nèrè Rekolok vo dè Baureiè 58.30 umbaut worrè. Bis hüt sind mit dè 58 261 (Chemnitz-Hilbersdorf) un 58 311 (Ettlingè) zwei früèneri badischè Altbaulokomotyvè un mit dè 58 1616 (ehemòligè Dampfschpender, Hermeskeil) eini vo preußischem Urschprung z Dütschland erhaaltè blibbè.

Nõch èm Zweitè Wältchrièg sin d 58 1669, 1746, 1767, 1904, 1917, 2122 un 2132 uff öschterrychischem Staatsgebièt voblibbè. D 58 1669 isch 1949 a d DB zrugg gää worrè, diè 58 1904 1951 uusgschiddè un d 58 1917 isch 1949 i d Sowjetunion glangt. Diè rèschtlichè vir Maschinnè hèn unter Bybhaaltig vo dè Ordnungsnummerè d ÖBB Reihe 658 bildet. Alli Maschinnè sin bis 1966 uusgmuschterèt worrè.

Diè nõch 1945 z Polè voblibbenè Lokomotyvè hèn d PKP Baureièbezeichnig Ty1 chriègt.

D G 12 isch übberwigend mit Schlepptender vo dè Bauart pr 3 T 20 odder pr 2'2' T 31,5 uusgschtattet gsi. Diè sächsischè XIII H sin allerdings mit èm è wengili größerè Tender sä 3 T 21 uusgschtattet gsi, wodurrè au d Faarzüüglängi gschtigè isch. Well bim Umbau uff Kollèschtaubfüèrig Wasserkaschtèvolumè volorè gangè isch, sin i dè Nõchchriègszit dõdefür nu großi pr 2'2' T 31,5 odder Einheitstender vowendet worrè.

Diè Badischi Staatsbaan hèt sich ab 1918 98 Lokomotyvè vo dè Gattig G 12 bschafft. 10 Lokomotyvè sin vo dè Preußischè Staatsbaan erworbe worrè (früèner Kattowitz 5555–5559 un Erfurt 5568–5572), 76 sin zwischè 1918 un 1921 bi dè Maschinnèbau-Gsellschaft Karlsruè gfertiget worrè un zwölf sin 1921 vo Brown, Boveri & Cie chõ. Diè Loks hèn d Baannummerè 972–996, 1017–1081 un 1125–1132 erhaaltè. Bi dè Rychsbaan hèn si denn d Betrièbsnummerè 58 201–225, 58 231–272, 58 281–303 un 58 311 bis 318 kriègt.




</doc>
<doc id="46003" url="https://als.wikipedia.org/wiki?curid=46003" title="DR-Baureihe 50">
DR-Baureihe 50

D Einheits-Güèterlokomotyvè vo dè Baureiè 50 mit èrè füürendè Laufachs un füüf Kuppelachsè, wo ab 1939 baut worrè sin, zellet zuè dè glungenschtè Konschtruktionè vo dè Dütschè Rychsbaan (DR).

Selli Baureiè isch im Raamè vo dè Chriègsvorbereitig z Dütschland beschafft worrè. Bis 1948 sin 3164 Maschinnè vo dèrrè 80 km/h schnellè Baureiè 50 von beinah allè europäischè Lokomotyvfabrikè – zletscht als Übbergangschrièslokomotyv "50 ÜK" – baut worrè.

Am Ènd vo dè Dampflokära isch si zu dè Universalgattig worrè, wo dank dè nidrigè Achslascht au uff Nebbèbaanè mit lychterem Obberbau ygsetzt wörrè hèn könnè. Well s im Nebbèbaannetz nit überall für derartig langi Maschinnè uusreichend dimensionyrti Drèèschybè gää hèt, sin d Lokomotyvè für è Gschwindigkeit vo 80 km/h in beidi Richtungè uusglait worrè. Auffälligs Merkmõl isch deshalb è Schutzwand mit Fenschter a dè Vordersitè vom Tender (2’2’ T 26).

Ab 1937 isch è neui Einheitslokomotyvè entwicklèt worrè, wo diè voaaltetè Länderbaan-Güèterzuglokomotyvè uff Nebbèbaanè ablösè hèt söllè.
April bis Juli 1939 sin diè èrschtè zwölf Lokomotyvè vo Henschel & Sohn uusgliferèt worrè. Dè Aafang vom Zweitè Wältchrièg hèt dè Bedarf a Güèterzuglokomotyvè aaschtygè lõ, so dass si in großer Stüggzaal baut worrè. Ab 1942 isch è voeifachti Übbergangs-Chriègslokomotyv baut worrè, ohni Windleitblèch, Frontschürzè un zweitem Füürerhuussitèfenschter, deilwys au mit Schybèräder a dè Vorlaufachsè un èm eckigè Sandkaschtè. Dè Übbergang isch flûèßend, so dass sich unterschidlichi Uusfüürungè findè lônn.

Trotz dè Chriègsvoluscht sin 1945 no èn Huufè Maschinnè übrig blibbè. Allei vo dè Dütschè Bundesbaan sin 2159 ysatzfähigi Lokomotyvè übbernõ worrè, wo langi Zit mit dè DR-Baureiè 44 s Rückgrõt vom Güètervokeer bildet hèn. Si sin abaer au im Personèzùgvokeer ygsetzt worrè.

Bi vill Loks sin d Wagner-Windleitblèch nõch èm Chrièg durch söttigi vo dè Bauart Witte ersetzt worrè. Bi 735 Maschinè vo dè DB sin dè Tender mit èrè Zugführerkabinè uusgrüschtet worrè, woby nu s Kollèkaschtèvolumè reduzyrt wörrè hèt muèsè. Well diè Dütsch Bundesbaan übber gnuèg Güèterzùglokomotyvè vofüègt hèt, sin d Loks vo dè DR-Baureiè 52 schnell übberflüssig gsi, mit dènnè irè Kessèl sin diè nit alterungsbeschtändigè Kessèl vo dè Baureiè 50 ersetzt worrè. Au d Wannètender vo dè Chriègslokomotyvè sin u. a. bi dè Baureiè 50 witervowendet worrè.

I dè 1950er Johr hèn è baar Lokomotyvè vo dè Baureiè 50 als Vosuèchsdräger diènt. So hèn 35 Maschinnè dè Kessèl mit Henschel-Mischvorwärmer statt dè Obberflächèvorwärmer undTurbo-Spysbumpè erhaaltè, un d 50 1503 isch mit èm Giesl-Ejektor uusgrüschtet worrè. Zu dè Kollèerschparnis hèn 1959 zee Lokomotyvè èn Kessèl mit chlynerer Roschtflächi chriègt.

1954 isch è Lokomotyv als Franco-Crosti-Lok umbaut worrè, wegè dè guètè Erfaarigè sin ab 1958 30 witeri Maschinnè gfolgt. 

I s neue EDV-Baureiènschema sin no 1452 Lokomotyvè uffgnõ worrè. Allerdings sin devò 88 Stugg scho z-gschtellt. Well d Ordningsnummer nu no dreischtellig sy hèn dürfè, sin zuèsätzlich zu dè Nummerè 050 d Bezeichnigè 051, 052 un 053 ygfüürt worrè. I dèmm mò diè èrschti Stell vo dè Ordnungsnummerè i d Baureièbezeichnig uffgnõ hèt, hèt mò sicherschtellè könnè, dass dõ diè wòri Identidät vo jedèrè Lok erkennbar blibbè isch. Bi dè DB sin diè letschtè Lokomotyvè 1977 im Bw Duisburg-Wedau uusgmuschterèt worrè. 

Diè ehemòligi Baureiè 50 hèt sich dõmit vodeilt, wiè i dè Tabèllè im folgendè aagfüürt:

Diè dõdeby neu entschtandeni „Quasi“-Baureiè 052 (mit èrè füürendè Null, DB nõch 1968) darf nit mit dè „èchtè“ Baureiè 52 (ohni füürendi Null, DB vor 1968, DR vor un au no nõch 1970, s. u.) vowechslet wörrè. D Baureiè 52 („Chriègslok“) isch è „vogröberti“ Version vo dè Baureiè 50 gsi, wa für Nit-Spezialischtè uffgrund vo dè nõchè technischè Vowandtschaft deilwys nu schwèr z unterscheidè isch.

Well diè wènigè vpblibbenè Loks vo dè Baureiè 52 bi dè Dütschè Bundesbaan bis 1968 schu uusgmuschterèt worrè sin, isch dõ kei Umbenennig i d Baureiè 052 nötig gsi. Selli Bezeichnig isch somit frei gsi für d Loks '50-2nnn'. Ei einzigi Lok vo dè Baureiè 52 isch übber diè Dütsch Rychsbaan, zwischèzitlich zu dè DR-Baureiè rekonschtruyrt, i dè Besitz vo dè Dütschè Baan AG cho un isch als 052 134 ygreiht worrè. Mit sellèrè Uusnaam isch è „Zweièfuffzg mit èrè füürendè Null un èrè aghängtè Brüèfzifferè“, also è ehemòligi „Fuffzig“ uss Beschtänd vo dè Dütschè Bundesbaan hèr cho.

Dè Dütschè Rychsbaan i dè DDR sin nõch èm Chrièg nu 350 Exemblaar vo dè Baureiè 50 blibbè. Well au vo dè stärkerè Baureiè 44 nu èn chlynè Deil i dè Oschtè vo Dütschland glangt isch, isch dört in villnè Gegendè d Baureiè 52 "diè" dominyrendi Güèterzùglok gsi.

Drübberusè sin 208 Stugg vo dè Baureiè 50 zu dè Baureiè 50.35 umbaut worrè. D Altbaulokomotyvè sin vo allem im Sûdè gloffè. Sit Mitti vo dè 1970er-Johr sin si voschtärkt uusgmuschterèt worrè, sodass si i dè 1980er Johr absoluti Raritätè gsi sin. Trotzdèm hèt diè letscht iren aktivè Diènscht 1987 gmeinsam mit dè Rekoloks uffghört.

I dè DDR isch zwar ab 1970 au s Nummerèsischteem gänderèt worrè un dõby u. a. è Brüèfzifferè aaghängt worrè, abber diè zwei Zifferè „50“ ooni füürendi Null sin uvoändert blibbè. Inzwischè sin etlichi Museumloks widder mit irè aaltè Vorchriègsnummerè kennzeichnèt. Bi Exemblaar uss dè DDR wörd abber zum Deil diè nõch 1970 vogäen „neui“ Nummerè bibhaaltè, wo jò inzwischè au schu widder historisch isch. 

Bi dè Dütschè Rychsbaan i dè DDR sin 208 Lokomotyvè zu dè Baureiè 50.35 umbaut worrè. Durch dè Umbau hèn d Loks unter anderem neui, leischtungsfähigeri Kessèl mit èm Mischvorwärmer erhaaltè. Aalass vo sellèm Umbau isch gsi, dass mò oonehy Kessèl uss nit alterigsbeschtändigem Staal St 47 ersetzè hèt mûèsè.

Am 31. März 1988 hèt diè letscht 50.35 (glychzitig diè letscht vo dè DR) im Raw Meiningè è L7-Untersuchig erhaaltè. Au dè letschti blaanmäßige Regelschpurdampfzùg vo dè DR isch von èrè Lokomotyvè vo dè Baureiè 50.35 gfaarè worrè. Etlichi Lokomotyvè vo dè Baureiè 50.35 sin spôter als Heizlokomotyvè ygsetzt worrè un sin dõrum erhaaltè blibbè, einigi sin au 2013 nõ betrièbsfähig gsi.

Diè 72 uff Ölfüèrig umbautè Lokomotyvè vo dè Baureiè 50.35 sin als Baureiè 50.50 bezeichnèt worrè. Entschprèchend dè allgemeinè Reglè hèn si bi dè Yfüürig vo dèrrè EDV-Nummerè diè neu Bezeichnig 50.00 erhaaltè. Ufffälligi Untersch<d sin d Ölbehälter vo dè Tender, diè dütlich länger gsi sin als d Kollèkäschtè vo dè ròschtgfüèrtè Lokomotyvè un diè bi villè Ölloks fäälendè Blèch unterhalb vo dè Rauchkammerè, wo kei Löschi afallè duèt. Diè höcheri Beaschpruchig vo dè Ölloks machet sich in èm höcherè Voschleiß bemerkbar. Well d Drugguusglychskolbèschièber vo dè Bauart Karl Schulz uffgrund vo dè höcherè Heißdampftemperatuurè störaafällig gsi isch, hèt mò si bi einigè Maschinnè gegè Regelkolbèschièber mit Winterthur-Drugguusglycher uusduuscht, letschteri hèt mò vo uusgmuschtertè Maschinnè vo dè BR 52 gwunnè, wo unvokleidet blibbè sin.

Ursach für diè blötzlichi Abschtellig vo allnè no vorhandenè Loks Aafang vo dè 80er Johr sin abber d Ölpryserhöhungè un d Möglichkeit gsi, s für d Lokomotyvfüèrig vowendete Bunkeröl D witerzvoschaffè un dõby höcher z voedlè.

Well diè Dütsch Rychsbaan nebbè modernè Personèzùglokomotyvè au witeri Güèterzùgloks mit 15 t Achsfaarmassè bruucht hèt, hèt mò, wiè schu i dè Vorchriègszit, d Personèzùglok Baureiè 23.10 un d Güèterzùglok Baureiè 50.40 barallel entwicklèt, sodass en Huufè Baugruppè uusduuschbar gsi sin. Wiè bi allènè DR-Neubaulokomotyè sin d Aazeig- un Bediènyrichtigè vom Lokfüürer in èm Pult zämmègfasst worrè.

S Faarwärch hèt witgehend dèmm vo dè Einheitslok entschprochè, nõch dè vom Friedrich Witte no wôrend èm Chrièg uffgschtelltè „neuè Baugrundsätz“ sin statt èm Barrèraamè gschweißti un massegünschtigi Blèchraamè vowendet worrè. Selli Blèchraamè hèn sich allerdings im Betrièb als nit so steif un robuscht wiè d Barrèraamè vo dè Einheitslokomotyvè erwisè.

D Kessèl sin Neukonschtruktionè nõch modernè Baugrundsätz mit Vobrennigskammer un Mischvorwärmer. I dè Leischtig hèn si öppè dè Einheitskessèl entschprochè, si sin abber im Vobruuch öppis sparsamer gsi. D Lokomotyvè sin mit Neubautender vo dè Bauart 2’2’ T 28 kupplèt. Trotz dè Erfaarigè mit dè Einheitsloks vo dè BR 50 hèt mò uff d Tenderschutzwänd vozichtet, d Neubauloks sin deshalb nu für è Rückwärtsfaargschwindigkeit vo 50 km/h zuèglõ gsi.

88 Maschinnè, als 50 4001 bis 50 4088 bezeichnèt, sin zwischè 1956 un 1960 glieferèt worrè. D 50 4088 isch dõmit diè letscht Regelschpurdampflok gsi, wo für è dütschi Staatsbaan neu baut worrè isch. Well sich d Blèchraamè scho bald als schwächschtes Elemènt erwisè hèn, sin d Maschinnè bis 1980 uss èm Zùgdiènscht abzogè un als Heizloks witervowendet worrè.

Nõch èm Zweitè Wältchrièg sin zaalrychi Exemblaar au in anderè Staatè vo Europa voblibbè un sin au dort zum Deil bis zum Ènd vo dè Dampftraktion ygsetzt worrè, so zum Byschpill bi dè PKP (Ty 5), dè ČSD (555.1), dè ÖBB odder dè DSB (N). Diè rumänischi Staatsysnbaa CFR hèt zwischè 1947 un 1959 282 Lokomotyvè als BR 150 nõchbaut.

Dè Raamè isch als Barrèraamè uusgfüürt. D Laufachsè un diè èrscht Kuppelachsè bildè è Krauss-Helmholtz-Lènkgschtell. Diè èrscht un diè füüft Achsè sin sitèvoschièbbar glagerèt.

Es sin einigi Altbaulokomotyvè erhaaltè blibbè, drunter au d 50 622 un d 50 849. Diè 50 622 isch im Vokeersmuseum Nörnbärch stationyrt, wo si am Òbed vom 17. Oktober 2005 bi nèm Großbrand im Lokomotyvschuppè schwèr beschädiget worrè isch. Si söll abber mit Spendè widder inschtand gsetzt worrè. D 50 849 ghört èm Ysebaavoein Glauchau un hèt Wagner-Windleitblèch. 50 2740 isch im Bsitz vo dè Ulmer Ysebaafründ un wörd uff dè Albdal- un Murgdalbaan ygsetzt.

Diè zu dè Zit einzigi betrièbsfähigi Altbau-50er vo dè ehemòligè Dütschè Bundesbaan (50 2988) isch bis 2012 uff dè Wuètèdalbaan vom glychnammigè Vorein ygsetzt worrè.

Au d Baureiè 50 het s uff d Sondermarkè vo dè Dütschè Bundesposcht gschafft: Unter dè Motyv vo dè Jugendmarkè 1975 vo dè Dütschè Bundesposcht Bèrlin („Dampfloks“) hèt sich au d 50 001 befundè, klassisch mit Wagner-Windleitblèch.



</doc>
<doc id="46005" url="https://als.wikipedia.org/wiki?curid=46005" title="DR-Baureihe 86">
DR-Baureihe 86

Diè Baureiè 86 isch è Einheits-Güèterzugtendèrlokomotyv vo dè Dütschè Rychsbaan. Si isch für dè Ysatz uff dè Nebbèstreggè vorgsää un isch vo fascht allè für d Rychsbaan tätigè Unternää gliferet worrè. Ab 1942 sin si in èrè voeifachtè Form als Übbergangschriègslokomotyvè (ÜK) baut worrè. Dodeby isch s Wègkeiè vo dè zweitè Füürerschtandssitèfenschtèr, sowiè diè als Schybèräder uusgfüürtè Laufrädèr am augèfälligschtè.

Fascht alli dütschè Lokomotyvfabrikè sin am Bau vo dè Maschinnè beteiligt gsi. Im Zitraum vo 1928 bis 1943 sin 775 Exemblaar baut worrè, Einsatzgebièt sin vor allem Mittelgebirgsstreggè, dõrum hèn diè zeen Exemblaar è Riggèbach-Gegèdruggbrèms. i
Nõch èm Zweitè Wältchrièg sin vill Lokomotyvè zu anderè Baanvowaltigè glangt. Nõch èm Chriègsènd sin 385 Maschinnè uff èm Netz vo dè Deutsche Bundesbahn voblibbè, devò sin acht wegè Chriègsschädè bis 1952 uusgmuschterèt worrè. Diè bi dè N.S. vorgfundenè 86 520 sin a d DB abgää worrè. Diè Dütschè Rychsbaan hèt nõch Abgaab vo 71 Loks a diè SŽD vo 172 Exemblaar nõ 164 i dè Betrièbsbeschtand uffnää könnè. D ÖBB hèt 27 Maschinnè vorgfundè, devò hèt si zwei wegè schwèrè Schäddè ausgmuschterèt un d 86 477 a d SŽD abgää hèt müèsè. 1950 hèt si uss Ungarn vo dè MÁV drei vo dè ČSD erhaalteni Maschinnè chriègt. D ČSD hèt gsamt 69 Lokomotyvè vorgfundè, devò hèn sibbè Exemblaar uffgrund vo irer Beheimatig z Sachsè als sowjetischi Beuti goltè un sin a d SŽD abgää worrè. Witeri Loks hèt si mit dè DR un DB uusduuscht. Schlussèndlich hèt si allerdings nu 26 Loks widder in Betrièb gnõ, wo i d Baureiè 455.2 umzeichnèt worrè sin. Bi dè PKP sin vo 46 uffgfundenè 45 Loks als TKt3-1 bis TKt3-45 widder in Bedryb gnõ worrè. Zwei Maschinnè sin dirèkt zu dè SŽD glangt, yschlièßlich vo allnè beschlagnaamtè Lokomotyvè hèt si somit 84 Maschinnè erhaaltè. Verschollè sin nu d 86 009 un 86 016.

D Bundesbaan hèt diè meischtè 86er z Nürnbärch für diè fränkischè Nebbèschtreggè un dè dortige Rangyrbaanhof stationyrt. Au s Baanbetrièbswärch Hof isch è bekannts 86er Territorium gsi. Mit dè BR 86 sin au regèlmäßig kurzi Eilzüg gfaarè worrè. D DB hèt iri letschti Lok 1974 uusgmuschterèt.

Bi dè DR sin d 86er hauptsächlich im Bw Aue (mit ca. 50 Maschinnè) für diè umligendè Èrzgebirgsschtreggè stationyrt worrè. Einigi uff dè Inslè Usedom im Bw Heringsdorf stationyrti Exemblaar vo dè DR hèn wegèm fascht ständig wehendè Sitèwind Windleitblèch. D Loks hèt mò im Gebirge au für d Beförderig vo Eil- un Schnellzüg wiè m D764 vowendèt, wo zwischè Zwickau un Schwarzèberg mit èrè 86er gfaarè worrè sin. Als letschti Zugleischtig von èrè 86er isch am 25. September 1976 dè P 16650 uff dè Stichschtreggi Schlettau-Crottèdorf gfaarè worrè, sechs Johr spôter hèn d 86 001, 86 056 un 86 501 abwechselnd widder bis Mai 1988 dè Zugdiènscht auf sellerè Streggi übbernõ. Sit irer Indiènschtschtellig 1928 isch d 86 001/86 1001-6 fascht täglich unter Dampf gschtandè, i dè letschtè Betrièbsjohr abber oft nu als Heizlok bruucht worrè. Zämmè mit dè 86 501 isch diè Lok zum 100-jôhrigè Jubiläum vo dè Streggi Schlettau-Crottèdorf im Johr 1989 nomòls è Wochè im Blaandiènscht ygsetzt worrè. D 86 001 hèt mit èm Diènschtalter vo 60 Johr diè längscht Ysatzduèr vo allnè im Blaandiènscht ygsetztè Einheitstenderloks erreicht. Sit 1999 isch d 86 001 kaalt abgschtellt. 
Vo allnè Lokomotyvè vo dè Baureiè 86 hèn diè öschterrychischè Maschinnè diè spektakulärschtè Ysätz gleischtet, unter anderem mit schwèrè Erzleerzüüg als Vorschpann für è BR 52. Alli Loks vo dè ÖBB hèn au è Saugluftbrèms erhaaltè, wo selli bim Wagèpark no vobreitet gsi isch. Stationyrt sin d Maschinnè hauptsächlich bi dè Heizhüüser Hyflau, Selzthal, Linz, Bischofshofè un St. Veit (Glan) gsi. Vo 1966 bis 1972 sin alli Maschinnè uusgmuschterèt worrè, nu diè vo dè Öschterrychischè Gsellschaft für Ysebaagschicht kaufti 86.476 isch dè Voschrottig entgangè. D Lok isch bis jetzt allerdings nit uusgschtellt worrè.

S wichtigschte Ysatzgebièt vo dè 455.2 bi dè ČSD isch d Wärchbaan vom Hüttèwärch Oschtrava gsi, uff wellerè bis zu elf Maschinnè glychzitig ygsetzt worrè sin. Selli Lokomotyvè hèn è zweiti Straalbumpè a dè Stell vom Vorwärmer erhaaltè. Am Èndi vo dè 1950er Johr sin si durch d Baureiè 555.0 un 555.1 ersetzt worrè. Schu 1963 sin alli Exemblaar vo dè 455.2 us èm Betrièbsbeschtand uusgschiddè.

Diè polnischi TKt3 hèt statt èm Obberflächèvorwärmer è zweiti Straalbumpè chriègt, asè wiè d Maschinnè vo de ČSD. Ygsetzt worrè sin d Loks fascht uusschlièßlich uff dè Nebbèbaan un spôter au Rangyrbaanhööf. Im Johr 1964 hèt d PKP vir Lokomotyvè a d Bärgbauinduschtry vokauft. Aaschlièßend hèt d Uusmuschterung aagfangè, 1973 sin nu no zwei Loks im aktivè Beschtand gsi. Am 2. Januar 1975 isch mit TKt3-15 diè letscht Lok vo sellerè Baureiè us èm Beschtand vo dè PKP uusgschiddè. Mit dè TKt3-16 (ehemòls 86 240), eini vo dè vir vokauftè Exèmblaar, isch ei Maschinnè vo sellèrè Gattung z Polè erhaatè blibbè. 

D Loks, wo zu dè SŽD glangt sin, hèt mò vomuètlich i dè seltenschte Fäll umgschpurt un ygsetzt. Bewisè isch nu bi dè 86 798 èn Ysatz als Wärchlok i dè Nôchi vo Jekaterinburg.

Z Dütschland erhaaltè blibbè sin nebbè dè obbè gnanntè 86 001 (SEM Chemnitz), dè älteschtè Maschinnè vo sellèrè Baureiè, d Lokomotyvè 86 049 (VSE Schwarzèbärg), 86 283 (DDM Neuèmarkt-Wirsbärg), 86 346 (UEF Ettlingè), 86 457 (DB Museum) un 86 607 (VMD Leigaab nõch Adorf, ÜK). Betrièbsfähig isch derzit nu d 86 333, wo bis 2013 uff dè "Sauschwänzlebaan" im Ysatz gsi isch, in Uffarbeitig befindèt sich d 86 348 vo dè GES, wo gmeinsam mit dè 64 094 bis 1999 uff èm Parkplatz von èm Ykaufszèntrum z Ludwigsburg uffgschtellt gsi isch, un 86 744 (ÜK) vo dè MEM. 86 457 vom DB Museum isch 2005 bim Brand vom Lokschuppè vom BW Nürnbärch 1 (Museumsdepot vom Nürnbärger Vokeersmuseum) schwèr beschädigèt worrè un denõch is Ysebaamuseum Heilbronn brocht worrè, wo si derzit no uff iri Uffarbeitig wartet.
Vo dè DR sin d 86 056 un 86 501 a d ÖGEG z Öschterrych vokauft worrè, wo au diè ehemòligi ÖBB-Lok 86 476 bsitzt, z Polè isch d 86 240 als Tkt3-16 erhaaltè blibbè.
Insgsamt sin dõmit 13 Loks erhaaltè blibbè, nüü devò befinded sich z Dütschland.




</doc>
<doc id="46006" url="https://als.wikipedia.org/wiki?curid=46006" title="DR-Baureihe 42">
DR-Baureihe 42

D Dampflokomotyvè vo dè Baureiè 42 sin als Chriègslokomotyvè KDL 3 für diè Dütsch Rychsbaan aagschafft worrè. Iri Bschaffig hèt nämlich nimmi èm Vokeersminischterium unterschtandè, sondern èm Minischterium für Bewaffnig un Munition. Si sin für schweri Güèterzüüg vorgsää gsi, diè mit dè DR-Baureiè, dè lychterè "KDL 1", nit würtschaftlich beförderet wörrè hèn könnè. D Aazaal vo dè bautè Maschinnè hèn bi witem nit selli vo dè Planungè erreicht un sin wit gringer blibbè als diè vo dè Baureiè 52. Au hèt dè Serièbau un d Konschtruktion unter dè Umschtänd vom Zweitè Weltchrièg glittè. Trotzdèmm isch si i dè Zit nõch èm Chrièg i villè Länder z Mittel- un Oschteuropa è wichtigi Stützè bi dè Beförderig von Güèterzüüg gsi.

DB, DR un ÖBB, sowiè dènnè iri Vorgängerorganisationè i dè Nõchchriègszit hèn diè Lokomotyvè als Baureiè 42 witergfüürt. Diè anderè europäischè Baangsellschaftè hèn d Loks neu bezeichnèt.

Z Luxemburg sin d Nummerè CFL 5501 bis 5521 vogää worrè. Ungarischi Lokomotyvè sin zu dè MÀV 501.001 bis 005 worrè. Z Polè sin im Chrièg dört voblibbeni Lokomotyvè d Bezeichnig PKP Ty3-1 bis Ty3-3 zuègordnet worrè. I dè Nõchchriègszit hèt diè Polnischi Staatsbaan eini vor Chriègsènd aagfangeni Bauseriè vo dè KDL 3 als PKP-Reiè Ty43 ygreit un hèt selli Bezeichnig spôter au uff d"Ty3" aagwendet. Diè zu dè Sowjetunion übbergangeni Lokomotyvè hettet zu SŽD-Reiè TL wörrè söllè, wa allerdings nu seltè umgsetzt worrè isch. Z Bulgariè sin uss Nõchchriègsliferigè vo dè Baureiè 42 d BDŽ-Reiè 16 bildet worrè, un Rumäniè hèt diè beidè CFR 150.1201 un CFR 150.1202 in Betrièb gnõ.

D DB hèt vosuèchswys zwei Loks vo dè Baureiè 52 mit Franco-Crosti Vorwärmerkessèl uusrüschtè lõ. Dõdurrè isch derrè yr Gwicht so stark aagwachsè, dass selli beidè Loks i d Baureiè 42.90 ygreit worrè isch.

Bi dè DB sin zu dè Zit vo dè Umschtellig uff s neue EDV-Baureièschema 1968 schu alli Lokomotyvè vo dè Baureiè 42 bzw. 42.90 uusgmuschteret worrè sin, sodass d Baureièbezeichnig 042 zur freiè Vofüègig gschtandè isch. Dõher hèn d Lokomotyvè vo dè Baureiè 41 mit Ölhauptfüèrig zu dè Unterscheidig vo dè Kollèloks 041 d Baureièbezeichnig 042 chriègt, disèll Bezeichnig hèt mit dè urschprünglichè Baureiè 42 nüt z duè.

Nõch èm Aaschluss vo Öschterrych a s Dütsche Rych im Johr 1938 sin für diè öschterrychischè Baanschtreggè schwèri Güèterzuglokomotyvè bruucht worrè. Allerdings isch d Baureiè 44 wegè irè 20 t Achslascht für selli Streggè nit geignet gsi. Deshalb hèt è neui Einheitslokomotyvè mit dè Achsfolg 1'E, 18 t Achsfaarmassè un dè glychè Leischtig wiè d Baureiè 44 beschafft wörrè müèsè. S Faarwärch hèt vo dè Baureiè 50, dè Kessèl vo dè Baureiè 44 übbernõ wörrè söllè. Demit Gwicht gschpart wörrè hèt könnè, hèt dè Entwurf um 300 mm kürzeri Röörli im Langkessel wiè bi dè Baureiè 44 un nu zwei Zilinder bim Drybwärch vorgsää. Sellè Entwurf isch dè letschte in Friddenzitè gsi, un isch bis 1940 fèrtig gsi. Realisyrt isch er abber nimmi worrè. Als im Zweitè Wältchrièg d Broduktion vo dè Lokomotyvè schrittwys uff Chriègslokomotyvè übbergangè isch, hèt sich dè zuèschtändige "Hauptuusschuß Schinnèfaarzüüg" (HAS) aafangs nu uff Lokomotyvè vo dè Baureiè 52 beschränkt. Im Johr 1942 hèt sich zeig, dass sell nimmi uusgreicht hèt. Spezièll im Oschtè hèt d Rychsbaan massivi Brobleem gha, s aafallende Transportuffchõ für dè militärischè Nõchschub z bewältigè. Zuèsätzlich hèt d Generaldirektion vo dè Oschtbaan (Gedob) für dè Güètervokeer im bsetztè Polè è leischtungsstärkeri Lokomotyv wiè d Baureiè 52 gforderèt, abber diè hochi Achsfaarmassè vo dè Baureiè 44 isch auch für diè polnischè Streggè è Brobleem gsi. Uff Basis vo dè PKP-Baureiè Ty37 isch au èn Entwurf entschtandè. Letschtendlich hèt dè HAS selli beidè Èntwürf als Grundlaag für d Uusschrybig vo dè Baureiè 42 gnõ. D Hèrschteller hèn 20 Entwürf bim HAS ygreicht, vo dènnè elf in diè èngeri Waal cho sin. Vorgsää sin d Beförderig vo 1.600 t Aahängelascht bi ènèrè Gschwindigkeit vo 60 km/h i dè Ebeni. 20 km/h hettet mit dè glychè Aahängelascht no bi nèrè Stygig vo 7 ‰ erreicht wörrè söllè. Im Summer 1943 isch d Entscheidig für dè Bau vo dè KDL 3 gfällt worrè.

Im September 1942 hèt d HAS dè Bau vo 8.000 Lokomotyvè vorgsää. Bis Aafang vo dè Broduktion im Summer 1943 hèt sich d Blaanig uff 3.300 Lokomotyvè reduzyrt. Sie hettet wiè folgt vo dè Hèrschteller vo dè Gmeinschaft vo dè Großdütschè Lokomotyvfabrikè (GGL) gliferèt wörrè söllè:


Aafangs hèt des nu könnè vowûrklicht wörrè, well byschpillswys Krauss-Maffei un Borsig sit èm Hèrbscht 1943 Lokomotyvè nur no reparyrè, abber keini neuè mee bauè hèn dürfè. Diè beidè Firmè hèn stattdessè Waffè liferè müèsè. Im Übbrigè isch im Lauf vom Chrièg d Broduktion vo dè Baureiè 42 immer widder volagerèt worrè. Dõher isch 1944 vorgsää gsi, d Lokomotyvè au in beidè dè GGL aagliderètè polnischè Wärche Fablok (Im Chrièg: Obberschlesischs Lokomotyvwärch Krenau) un Cegielski (Im Chrièg: DWM/Posè) bauè z lòò.

Im Auguscht 1943 hèt diè Dütsch Rychsbaan zwei Prototûpè, d 42 0001 un 42 0002 abgnõ. Si sin vo Henschel baut worrè. Um Staal z sparè, sin beidi Lokomotyvè mit èm Brotankessel uusgrüschtet worrè, dè vo dè Wyner Lokomotyvwärche z Florisdorf baut un a Henschel z Kassel gliferèt worrè isch. Uff selli Wys hettet aafangs alli vo Henschel z bauendè Lokomotyvè uusgrüschtet wörrè söllè. Diè schlechtè Erfaarungè mit dè ebbèfalls mit Brotankessel uusgschtattetè 50 3011 un 50 3012, dèmm sini fèèlendi Erprobig unter dè voschärftè Betrybsbedingigè im Chrièg, sowiè d Tatsach, dass wegèm Chrièg keini geeignetè Röörli für dè Brotankessel mee z chriègè gsi sin, hèt d HAS voaalasst, bi dè Serièuusfüürung widder dè Steebolzèkessel z vowendè, also dè hèrkömmliche Steekessel mit Steebolzè zwischè Füèrbüchs un Ußèwand. Dõher sin diè witerè Lokomotyvè mit Brotankessel gschtrichè worrè, so dass Henschel nu diè beidè Prototûpè vo dè Baureiè 42 hèrgschtellt hèt.

Bemänglèt isch nõch dè Erprobig im Spòtjohr 1943 allerdings, dass d Baureiè 42 nit diè gforderti Leischtungsschteigerung vo 20 % gegèübber dè Baureiè 52 erbringè hèt chönnè. Immerhy isch bi Vosûèch mit dè 42 0002 è möglichi Aahängelascht vo 1.650 t bi 60 km/h ermittlet worrè, wa diè brojektyrtè Wärt übbertroffè hèt. Trotzdem sin znägscht keini Änderungè blaant gsi, abber nimmi realisyrt worrè. Dõher isch es èrscht im Januar 1944 zu dè Liferig vo dè èrschtè Serièlokomotyvè cho, dè 42 501 mit Steebolzèkessel, welli vo dè BMAG baut worrè isch. D Rychsbaan hèt ab dè èrschtè Serièlokomotyvè diè dreischtelligi Ordnungsnummerè vowendet, wenn au diè füürendi „0“ entbeerlich gsi isch. Hèrgschtellt sin bis zum Ènd vom Chrièg 844, bis 1949 vo allnè beteiligtè Lokomotyvfabrikè z Dütschland, Öschterrych un Polè zämmè 1.061 Lokomotyvè.

D Stärki vo dè Baureiè 42 isch iren vodampfigsfreudigè Kessel gsi, dè allerdings au rächt schadafällig gsi isch. D Lokomotyvè isch uruhig gloffè, wa sich ab 60 km/h durch starki Zuckbewegigè bemerkbar gmacht hèt. D Baureiè 42 isch in irer Entwicklig seer durch d Vohältnis im Chrièg beyflusst worrè. Allerdings isch im Gegèsatz zu dè Baureiè 52 è witeri Vowendig nõch èm „Èndsyg“ vorgsää gsi. Villi Neuerungè sin au i dè spôter bautè Chriègslokomotyvè vo dè Baureiè 52 übbernõ worrè, wie zum Byschpill dè Drugguusglych bi dè Zilinder un d Widderyfüürig vo dè Achslagerschtellkeil bi einzelnè Hèrschteller.

Dè Kessel isch vo sinèrè Uuslegig hèr a sellèn vo dè Baureiè 44 aaglèèt gsi, hèt abber kürzeri Roor gha. I dè Dampfentwicklig hèt dè zèrscht baute Brotankessel wegè dè größerè Heizflächi gringfüègig dè Steebolzèkessel übbertroffè. Dè Brotankessel hèt au è höchers Gwicht gha, wa au d Zugchraft lycht vobesserèt hèt. So hèn diè Lokomotyvè mit Brotankessel bi dè Trybachsè è Achsfaarmassè vo 18 t gha, diè mit èm Steebolzèkessel è Achsfaarmassè vo 17,6 t, womit diè bim Faarwärch mögliche 18 t Achsfaarmassè nit erreicht worrè isch. Wegè nèrè ungünschtigè Aaordnig vo dè Steebolzè un dè chriègsbedingtè voeifachtè Bauwys, mit wellèrè byschpillswys uff dè Glenksteabolzè vozichtet worrè isch, sin d Serièlokomotyvè am Kessel empfindlich gegè Riss durch Wärmivozug gsi.

Dè Langkessel hèt uss zwei Schüss bschtandè. Druff isch èn Dampfdom un nu ein Sanddom unter ènèrè gmeinsamè Vokleidig aabrocht gsi. D Füèrbüchs isch uss Staal gsi. Si isch vo irè Uusmaaß hèr für d Füèrig mit minderwertigè Brennschtoff wiè rohi Bruukollè uusglait gsi. Wegè dè chriègsbedingt z chlynè Übberhitzer hèt dè Kessel allerdings èn höcherè Kollèvobruuch als diè KDL 1 gha. D Rauchkammèr isch im Voglych zu dè Baureiè 44 volängerèt gsi. Si isch nur mit Vorryber voschlossè gsi. Bi spôterè, no im Chrièg bautè Seriè, sin eifachi Behelfsrauchkammerdürrè uss Blèch aabrocht worrè.

Gschpysè isch dè Kessel mit zwei Dampfschtraalbumpè worrè, welli im Füürerhuus obbè am Steekessel aagordnet gsi sin. Dennè iri Uusfüürig isch i dè Nõchchriègszit gmääß dè Vorschriftè vo dè jewyligè Baanvowaltig abgänderet worrè. Bi einigè Lokomotyvè isch è Straalbumpè durch è Kolbè- odder Turbospysbumpè ersetzt worrè. Èrscht nõch èm Chrièg hèn einigi Lokomotyvè au Vorwärmer erhaaltè. Vorhandè gsi sin zwei Sicherheitsventyl vo dè Bauart Ackermaa, bi mengè Loks au eifacheri vo dè Bauart Pop, wo nõch èm Chrièg zugunschtè dè Bauart Ackermaa uustauscht worrè sin.

Für dè Froschtschutz sin alli Leitungè am Kessel unter d Kesselvokleidig volait worrè. I dè Nõchchriègszit sin di Leitigè widder übber dè Vokleidig aabrocht worrè.

Dè Raamè isch als Barrèraamè uusgfüürt worrè, also mit flachè un breitè Raamèwangè. D Raamèdeil sin autogen uusgschnittè worrè, abaer us Rationalisyrigsgründ nit witer voschafft worrè. Ein i dè Entwurfsphasè vorgsäènè Blèchraamè, wellè zämmè mit èm Brotankessel hett Staal yschparè söllè, isch uffgrund vo dè massivè Kritik vom Betrièbs- un Wärchschtattdiènscht uffgää worrè, well sich bim Blèchraamè vo dè Baureiè 52 Brobleem mit dè Zuègänglichkeit für Wartigsarbetè am Faarwärch zeigt hèn.

S Faarwärch hèt vornè è Krauss-Helmholtz-Lènkgschtell. Diè èrschti un diè füüfti Kuppelachs sin um 25 mm sitlich voschièbbar gsi. Diè dritt Kuppelachsè hèt èn um 15 mm gschwächtè Spurchrantz gha. È Spurchrantzschmyrig isch urschprünglich nit vorhandè gsi, hèt abber nõchdräglich für diè èrschti un füüfti Kuppelachsè abrocht wôrrè könnè, wa i dè Nõchchriègszit au gmacht worrè isch. D Gleitblattè für d Achslager im Raamè hèn bi dè Chriègsuusfüürig uss Bakelit bschtandè, weshalb si zimli schnèll voschlissè gsi sin. Deshalb sin si durch söttigi uss Gussysè ersetzt worrè. D Achslagerfüürigè sin mit Stellkeil vosää gsi, wa è Abwychè vo dè Vogröberig bi Chriègslokomotyvè dargschtellt hèt. Di Sandfallroor sin asè abrocht gsi, dass bi Vorwärtsfaart dè zweite bis füüfte Kuppelradsatz, bi Retourfaart dè èrschte bis virte Kuppelradsatz gsandet wörrè hèt chönnè. D Baureiè 42 hèt 80 km/h Högschtgschwindigkeit vorwärts un retour gha. Dè Durchmesser vo dè Drybräder hèn 1400 mm betrait. D Laufräder sin als Schybèräder uusbildet gsi un hèn èn Durchmesser vo 850 mm gha.

D Bremsè hèn uff d Kuppelachsè eisitig vo vornè gwûrkt. D Laufachsè isch ubrèmst gsi. Vorhandè isch è Doppelvobundluftbumpè gsi, welli rächts am Umlauf abrocht gsi isch. Dè Dampfdeil obberhalb vom Umlauf isch unter einèrè Froschtschutzvokleidig unterbrocht gsi, wo mò im Summer hochschtellè hèt chönnè. Zwei Hauptluftbhälter sin quer zu dè Fahrtrichtig übber dè zweitè un drittè Kuppelachsè abrocht gsi. Dè Hilfsluftbhälter un dè Brèmsuusglychsbhälter sin rächts unter m Umlauf vor èm Füürerschtand aabaut gsi. Hinnè am Raamè unter m Füürerschtand isch uff dè rächtè Sitè dè Hauptbrèmszilinder aabrocht gsi.

S Trybwärch hèt uss zwei Ußèzilinder bschtandè, wo uff diè dritt Kuppelachsè gwûrkt hèn. Übber m Zilinderblogg hèt sich èn Winterthur-Drugguusglycher sowiè d Ölschperrè befundè, welli in èm Schutzkaschtè unterbrocht worrè sin. Sellè hèt sich quer zu dè Faartrichtig übber beidi Zilinder erschtreggt. D Tryb- un Kuppelschtangè sin wiè bi dè Baureiè 52 uss Walzbrofyl hèrgschtellt, a dennè irè Èndè d gsenkgschmydetè Köpf stumpf uffgschweißt worrè sin.

Dè Füürerschtand isch wiè bi dè Baureiè 52 rundum gschlossè gsi un hèt keini vorderè Sitèfenschter gha. S Personal isch asè im Winter guèt vor Kälti gschützt gsi, hèt abber im Summer èn Hitzeschtau gha, wellè durch diè nit uusreichendi Belüftig un diè ungünschtigi Aaordnig vo dè Straalbumpè entschtandè isch. D Lokomotyvè hèn ab 1944 statt èm eifachè Dachlüfter è komplètt nõch vorne umlegbari Klappè uff èm Dach gha. Diè (mit Dampf aadribbeni) Lichtmaschinnè isch uff èm Steekessel links vor èm Füürerschtand aabrocht gsi. Iren Abdampf isch i s Chämmi gleitet worrè.

D Baureiè 42 hèt i dè Urschprungsuusfüürig zwei großi Schneeschuuflè vorne gha. D Frontlaternè sin nit a dè Pufferboolè, sondern erhöht un nõch hinnè vosetzt am Schutzkaschtè übber m Zilinderblogg abrocht gsi. Sell un s Fäälè von èrè Frontschürzè unter dè Rauchkammerè hèt dè Baureiè 42 yr charakteristisches Uussää voliè. Diè erhöhti Laag vo dè Lampè hèt gmääß dè Tûpèbeschrybig vom Rychsbaan-Zentralamt (Zitat:) „.."eine bessere Ausleuchtung der Strecke, auch unter den Bedingungen der Verdunklungsmaßnahmen …"“ mit sich brocht.

D Baureiè 42 isch bis uff wènnigi Uusnaamè mit Windleitblèch vo dè Bauart Witte uusgschtattet gsi. D Prototûpè 42 0001 un 0002 hèn graadi, im obberè Berych abgwinkleti Blèch gha, d Serièlokomotyvè Blèch, wo entsprèchend dè Kesselrundig glychmäßig krümmt gsi isch.

Dè Tender isch meischtens èn Wannètender vo dè Bauart K 2'2' T 30, wellè urschprünglich d Bezeichnig K 2'2' T 32 drait hèt. Er isch abgsää vo dè Drèègschtell identisch mit dènnè vo dè Baureiè 52. Dõher isch dè Tender au zwûschè dè beidè Lokomotyv-Baureiè duuscht worrè. S Rychsbaan-Zentralamt hèt dè Tender wiè folgt beschribbè: „…"Dè Drèègschtell-Lychtbautender entschpricht èm Kesselwagè, dem sin oberè Halbzilinder weggschnittè un durch `n Kollèkaschtè ersetzt worrè isch …"“ Er fasst 10 t Kollè un 32 m³ Wasser. Nu einigi wennigi Lokomotyvè, wo z Öschterrych gfaarè sin, hèt mò mit nèm Steifraamètender kupplèt. I dè Entwurfsphasè i dè Johr 1942 un 1943, wo s Großdütsche Rych sich no am witeschtè übber Europa uusdeent hèt, sin au Langlauftender un Wasserwägè für è größeri Reichwitti vo dè Züüg in wasserarmè Gebièt blaant gsi, abber nimmi baut worrè; diè entsprèchendè Ysatzgebièt im Oschtè sin bis Endi 1944 vom Chriègsgegner zruggeroberèt worrè. Uss èm glychè Grund isch d Baureiè 42 nimmi als Kondensationslokomotyvè hèrgschtellt worrè, wa no 1943 vorgsää gsi isch.

Diè vom HAS aagfordertè Stüggzaalè sin i dè Sèlbschtvoantwortig vom Hèrschteller baut worrè, diè alles draa gsetzt hèn, sini Vorgaabè z erfüllè. Sell isch zu Laschtè vo dè Qualidät gangè, uff welli d Rychsbaan kein Yfluss mee nää hèt könnè. Sell hèt dè Beschtand vo dè nit ysetzbarè Maschinnè aaschtygè lõ. Trotzdèmm hèt s i dè Èndphasè vom Chrièg un au i dè Nõchchriègszit in vill Länder keine anderi Möglichkeit gää, als diè no rècht neuè Lokomotyvè vo dè Baureiè 42 z reparyrè un d Mängel i dè Chriègsbauwys z besitigè. Ußerdèmm sin no Deili für d Baureiè 42 in großer Mengi vorhandè gsi, sodass si vo mengè Hèrschteller bis 1949 witer broduzyrt worrè. Graad in Länder mit uusbrägtem Lokomotyvmangel nõch èm Chrièg isch i d Reparadur, Uffarbeitig un Vobesserig vo dè Baureiè 42 vill Uffwand gschteggt worrè, sodass trotzdèmm è zfriddèschtellendi Lokomotyvè entschtandè isch. So hèt mò byschpillswys z Polè d Reiè Ty43 no bis 1995 ygsetzt.

D Lokomotyvè sin wôrend èm Chrièg schwerpunktmäßig im Altrych un z Öschterrych gfaarè. I s vorgsäeni Ysatzgebièt Polè sin nur wènnigi Lokomotyvè glangt. Well d Ysatzgebièt fèrn dè umkämpftè Frontabschnitt glegè sin, isch durch Chriègsschadè lediglich ei Lok volorè gangè, d 42 980 bi Jerxheim.

Diè durchschnittlichi däglichi Ysatzleischtig hèt oft nit èmòl 200 km pro Daag bedrait. Uffgrund dè Kesselfertigung unter Chriègsbedingungè un wegè dè aafälligè Kessel sin è baar Lokomotyvè nit mòl uff 100 km pro Daag cho. Mengi hèn nu iri Abnaamefaart bewältigt un sin denn nitbetrièbsfähig mit Kesselschäddè abgschtellt worrè. In è baar Fäll sin d Kessel duuscht worrè, sell abber nit immer wiè vorgsää dokumentyrt. So isch 1945 ei Lok mit nit lèsbarer Nummerè uffgfundè un nõch èm Chrièg als 42 5000 bezeichnèt worrè. Spôteri Übberbrüèfigè hèn ergää, dass es sich um d 42 1882 ghandlèt hèt, welli nimmi iren urschprünglichè Kessel bsèssè hèt. D Lokomotyviusbesserung isch wegèm Chrièg ebbèfalls schleppend voloffè.

I dè letschtè Johr vom Wältchrièg sin einzelni Loks mit Mischvorwärmer hèrgschtellt worrè, wo z Dütschland è Neuheit bi Dampflokomotyvè gsi sin. Si hèn zwar keini Leischtigsschteigerig brocht, abber è Vominderung vom Kollèvobruuch um 10 %. Es sin eischtufigi Knorr-Mischvorwärmer un zweischtufigi Heinl-Vorwärmer uusbrobyrt worrè. S Zyl isch gsi, è geigneti Bauform für dè Mischvorwärmer z findè.

Auf èm Gebièt vo dè Weschtzonè sin bi Chriègsendi 654 Lokomotyvè voblibbè, drunter au d Brototûpè mit Brotankessel. Dezuè sin no im Johr 1945 acht Lokomotyvè cho, welli d US-Truppè uss Thüringè i d Weschtzonè vobrocht hèn. Bis 1946 sin vo dè Maschinnèfabrik Esslingè no 16 Loks fèrtiggschtellt worrè un a d Rychsbaan-Wescht abgliferèt worrè. Die 42 1597, wo z Esslingè baut worrè isch, hèt d amerikanischi Bsatzigsmacht im September 1945 beschlagnaamt un zämmè mit dè Dampfmotorlokomotyv 19 1001 un dè Kondensationslokomotyv 52 2006 für Forschigs- un Uusschtelligszwèck nõch Amerika brocht. Si sin einigi Zit im Fort Eutis, Virginia, uusgschtellt gsi un letschtendlich 1951 voschrottet worrè. D französischi Staatsbaan hèt d 42 1886 un 42 1900 a d Rychsbaan (Wescht) abgää, well si kein Vowendigsmöglichkeit gsää hèn. Vorgsää sin bi dè Rychsbaan (Wescht) ab 1947 è Vobesserig vo dè Steebolzèaaordnig un dè Ersatz vo dè Straalbumpi durch è Turbospysbumpi. Einzelni Lokomotyvè hèn Mischvorwärmer erhaalè, um diè im Chrièg agfangènè Erprobigè witer füürè z könnè.

Diè 1949 gründeti Dütsch Bundesbaan hèt 1950 iren offizièllè Beschtand mit 649 Lokomotyvè agää. Si sin abgsää vo dè Baandirektionè z Norddütschland überall gnutzt worrè. Allerdings sin diè meischtè Lokomotyvè nit betrièbsfähig gsi. Als Uusglych für diè wôrend èm Chrièg vo französischè Hèrschteller bautè Lokomotyvè vo dè Baureiè 44, wo nõch Dütschland übberfüürt worrè sin, hèt d DB villi nit bruuchti un nit betrièbsfähigi Loks vo dè Baureiè 42 nõch Frankrych abgää, welli dört voschrottet worrè sin. Für iri Güèterzüüg hèt d Bundesbaan gnuèg Loks vo dè Baureihè 50, 56 un 44 zur Vofügig gha. Au isch i dè 1950er Johr durch d Gelder vom Marshallplan dè Fokus uff d Entwicklig vo modernerè Lokomotyvè glait worrè. D Chriègslokomotyvè hèn uusdiènt gha. Bi Ysätz mit dè Baureiè 42 hèn d Zùglaschtè högschstens 1.500 t bedrait, wa mittelschwerè Güèterzüüg entschprochè hèt. Wegè dè Aafälligkeit vom Kessel un Faarwärch gegè Schäddè, èm hochè Kollèvobruuch sowiè èm Kesselzerknall vo dè 42 1893 am 12. Oktober 1951 bi Cochem hèt sich d Bundesbaan bis 1954 vo dè Baureiè 42 drènnè wellè. D Uusmuschterig hèt allerdings doch länger duèrèt: 1955 hèt d Bundesbaan no sechs Loks am Start gha, un èrscht am 27. März 1956 isch diè letscht Lok vom Nõchchriègsbeschtand z-gschtellt worrè. Es isch diè mit èm Brotankessel vosäèni 42 001 gsi. D Bundesbaan hèt beidi 1943 bautè Prototûpè übbernõ un mit dreischtelligè Ordnigsnummerè vosää. Stationyrt sin si gmeinsam mit dè Serièlokomotyvè vo dè Baureihè 42 gsi, un zwar iri gsamti Betrièbszit übber u Bambärg.

21 Lokomotyvè sin sit èm Chriègsènd vo dè Saarländischi Ysebaan, ènèrè Gründig vo dè französischè Bsatzigsmacht, betribbè worrè. Drunter isch au d Lokomotyv gsi, welli nõchdräglich d Nummerè 42 5000 chriègt hèt. Ab 1957 hèt d Bundesbaan durch d Bydritt vom Saarland a d BRD erneut Lokomotyvè vo dè schu uusgmuschtertè Baureiè 42 chriègt un si nu im Raum Saarbrüggè für dè Aaschlussvokeer mit Èrzzüüg un für dè Voschièbediènscht vowendet. Diè letscht Dampflok vo dè Baureiè 42 vo dè Bundesbaan sin dõher im Saarland am 10. Oktober 1962 uusgmuschterèt worrè.

I dè 1945 nõch Chriègsèndi uffgschtelltè Kolonnè Berlin-Rummelsburg, welli Ladigè vo demontyrtè Güèter vo Bèrlin nõch Brèscht beförderèt hèt un Milidärreisezüüge gfaarè hèt, hèn insgsamt elf Loks vo dè Baureiè 42 Diènscht duè. Füüf Lokomotyvè sin 1949 nõch Èndi vo dè Kolonnèysätz a d Rychsbaan zrugggää worrè, diè forrigè sin nõch Russland übberfüürt worrè. D Rychsbaan-Oscht hèt im Hèrbscht 1945 nu 41 Lokomotyvè vo sellèrè Baureiè für dè Güèterzùgdiènscht gha. 1948 sin nõch Freigaab vo dè SMAD drei nit fèrtiggschtellti Loks vo dè demontyrtè Bèrliner Maschinnèbau AG is Uubesserigswärch Stendal zum Witerbau übberfüürt worrè. Si sin bis April 1949 als 42 001, 42 002 un 42 003 in Betrièb gangè. Asè sin selli Nummerè z Oscht- un Weschtdütschland dopplet vogää worrè.

D Baureiè 42 hèt bi dè Rychsbaan schwèri un schwèrschti Züüg mit übber 1.700 t zogè. Dõdeby hèt sich nadürlich dè gegè Beschädigung empfindlichi Kessel mit mee Reparatur- un Wartigsuffwand bemerkbar gmacht. Sell isch ab Mitti vo dè 1950er-Johr allmählich mit vobesserèt worrè, nämlich durch gewindelos mit Spyl ygschweißtè Steebolzè. D Baureiè 42 isch bi dè DR mit èrè Rauchkammerè mit Zentralvoschluss un mit èm Löscheschutzblech vor dè Rauchkammerè uusgrüschtet worrè. D Schneeschuuflè sin entfèrnt worrè. D Füürerschtänd sin mit dè Füürerhuusdachklappè vo dè spòtè Baujohr uusgrüschtet worrè. Radreifè un andri chriègsbedingt behelfsmäßig uusgfüürti Uusrüschtungsdeile sin uff Vorchriègs- bzw. Friddensuusfüürig umbaut worrè. Èn Deil vo dè Maschinnè hèn Chämmiuffsätz erhaaltè.

Im Gegèsatz zu anderè Güèterzuglokomotyvè isch d Baureiè 42 wegè irè schlèchtè Laufeigèschaftè fascht niè vor Reisezüüg vowendet worrè. Sporadischi Ysätz vor Eilgüèterzüügen hèt s gää, byschpillswys d Beförderig vo Seefisch un Südfrücht uss èm Oschtseeruum nõch Bèrlin. Ab 1966 isch d Baureiè 42 durch modernisyrti Lokomotyvè wiè byschpillswys d Baureiè 50.50 ersetzt worrè. Diè letschtè Ysätz sin bis 1969 vom Baanbetrièbswärch Pasewalk uus erfolgt. È Umzeichnig nõch èm EDV-gerächtè Nummerèblaan vo dè Rychsbaan im Jphr 1970 isch nimmi vorgsää gsi.

Diè Dütsch Rychsbaan hèt i dè Johr 1948/49 è Neubaulok blaant, welli mit 18t Achslascht un dè Achsfolg 1'E a d Chriègslok BR 42 aaglèènt gsi isch. S Brojèkt isch gschiterèt, well diè meischtè Rychsbaan-Direktionè ènèrè Lok mit 15 t Achslascht wiè dè Baureiè 50, welli au uff Nebbèstreggè ysetzbar gsi isch, dè Vorrang gää hèn.

Zwei im Johr 1947 vo dè WLF bautè 42er sin 1949 übber s Minischterium für Ußè- un innerdütschè Handel vo dè DDR kauft un als Wärchlok a d VEB Chemiekombinat Buna übbergää worrè. Mitti vo dè 1960er-Johr sin si durch Diselloks ersetzt worrè.

Diè Aazaal vo dè nõch èm Chrièg vorhandnè Lokomotyvè wörd mit bis zu 103 Exemblaar aagää. Gsicherèt isch nu, dass d SMAD 35 Maschinnè beaschprucht un s letschtendlich nu 67 Lokomotyvè bi dè 1947 widdererschtandenè ÖBB vorhandè gsi sin. Devò sin 16 Maschinnè uusmuschterungs- bzw. schrottryf. Si sin durch neu bauti Loks vo dè Wyner Lokfabrik Floridsdorf ersetzt worrè, diè bis 1949 nõ 72 Lokomotyvè vo dè Baureiè 42 broduzyrt. Diè übbrigè Lokomotyvè vo dè WLF hèt d ÖBB nit abgnõ, well d Elegtrifizyrig vom Baannetz Vorrang gha hèt un d Dampflokomotyvè asè als entbeerlich aagsää worrè sin.

Nõch èm Chrièg sin d Froschtschutzvorrichtigè entfèrnt un d Tender zu Kabinètender umbaut worrè. Au sin einzelni Lokomotyvè vosuèchswys mit Mischvorwärmer uusgrüschtet worrè. Mengi Lokomotyvè sin zitwys mit Ölzuèsatzfüèrig vosää odder sogar uff Ölhauptfüèrig umbaut worrè, well Kollè für Dampfloks z Öschterrych knapp gsi sin.

Ygsetzt sin d Chriègslokomotyvè hauptsächlich uff dè Semmeringbaan. Nit seltè hèn si mit Vorschpannlokomotyvè vo dè glychè Baureiè Güèterzüüg uff sellènè Streggè. Wenn notwendig, hèt au è witeri Zweiundvirziger am Zugènd nõchgschobbè. D ÖBB isch mit dè schwèrè Chriègslokomotyvè zimli zfridè sy. Trotzdèmm hèt d ÖBB si wegè dè fortschritendè Elegtrifizyrig zuènèmmend ußer Diènscht gsi. Si hèt 1955 a d MÁV (Ungarischi Staatsbahn) 25 nimmi bruuchti Maschinnè abgää. 1963 sin nu no diè nõch èm Chrièg bautè 16 Maschinnè vorhandè gsi. 1968 hèt mò diè letschte Lokomotyvè uss èm Beschtand vo dè ÖBB gschtrichè. Doch schu 1966 isch d 42 2708 als Museumslokomotyvè vorgsää gsi.

1945 sin 38 dütschi Lokomotyvè vo dè Baureiè 42 i d Sowjetunion abgfaarè, so dass es i dè èrschtè Nõchchriègsjohr z Ungarn keini gää hèt. Èrscht 1955 hèt diè Ungarischi Staatsbaan (MÀV) 25 Lokomotyvè vo dè ÖBB kauft. Zwanzig Dampfloks dèvò sin als Rohschtoffliferung sofort i dè Schrott gwandèrèt. Di übbrigè füüf sin i dè Johr 1957/58 betrybsfähig uffgschaffet worrè, für 1,5 Johr als 501.001 bis 501.005 ygsetzt un denõch ebbèfalls voschrottet worrè.

I dè Nõchchriègswirrè isch d 42 1503 i s Großherzogdùm Letzèbursch voschlagè worrè. Diè nõch èm Chrièg neu gründeti Staatsbaan CFL hèt vo dè Wyner Lokfabrikè 20 nõch èm Chrièg neu bauti Lokomotyvè bezogè un si als CFL 5501–5521 ygordnet. Diè Lokomotyvè hèn dè schwère Güètervokeer mit Kollè- un Erzzüüg übbernõ un sin bis nõch Belgiè un Frankrych iè gloffè. Si hèn au glegèntlich schweri Personèzüüg am Hõkè cha. 1964 sin alli Lokomotyvè uusgmuschterèt worrè. D CFL 5519 isch erhaaltè blibbè.

Insgsamt 19 Lokomotyvè sin uss dè SBZ nõch Russland übberfüürt worrè. Diè z Ungarn voblibbenè dütschè Loks vo dè Baureiè 42 sin 1945 ebbèfalls a d Sowjetunion übbergangè, ebbèso 35 Loks uss Öschterrych. Allerdings hèn diè dütschè Lokomotyvè z Russland è Splittergattig dargschtellt, mit dè übberwigend Wärchsbaanè uusgrüschtet worrè sin. Diè wennigè Lokomotyvè, welli diè sowjetischi Ysebaan SZD trotzdèmm in Betrièb gnõ hèn, sin uff 1524 mm umgschpurt worrè un hèn diè für russischi Lokomotyvè tûpischè abschruubbarè Rauchkammerdürrè uss Blèch erhaaltè, welli lediglich è chlyni Wartungsluggè besessè hèn. Diè dütschè Nummerè sin bis 1952 bybhaaltè worrè, abber zwischè dè Baureiè- un Ornigsnummerè isch èn Bindeschtrich hinzuègfüègt worrè. Ab 1952 hèt s sowjetischi Vokearsminischterium d Umzeichnung zu dè Reiè TL agordnèt, woby diè dütschè Ordnungsnummerè bybhaaltè worrè sin. Sell isch abber bi dè wènnigschtè Lokomotyvè umgsetzt worrè. Allgemein wörd agnõ, dass diè ehemòligi Baureiè 42 bis Mitti vo dè 1950er Johr ußer Diènscht gschtellt worrè isch.

Unter nit klärtè Umschtänd hèt s d 42 2395 un 42 2508 im Zweitè Wältchrièg zu dè rumänischè Staatsbaan (CFR) voschlagè un sin ab 1948 in 150.1201 un 50.1202 umzeichnèt worrè. Bis 1965 hèn si blaanmäßig schwèri Güèterzüüg zogè. Denõch sin si nu no voeinzelt ygsetzt worrè, bis si zuè nèm nit gnauer bekanntè Zitpunkt ganz uss èm Betrièbsdiènscht gnõ un voschrottet worrè sin. D Lokomotyvè hèn bi dè CFR è Ölzuèsatzfüèrig bsessè.

D Wyner Lokomotyvfabrik Floridsdorf (WLF) hèt bis Aafang vo dè 1950er Johr Lokomotyvè vo dè Baureiè 42 uff èm Firmègländ stòò gha, ooni dass èn Abnèmmer in Uussicht gsi isch. So isch si uff d Bulgarischi Staatsysebaan (BDŽ) zuècho un hèt d Lokomotyvè zum Kauf aabotè. Ermutigend für d WLF isch gsi, dass schu vor sellèrè Zit d BDŽ Lokomotyvè nõch dütschè Einheitsbaugrundsätz in Betrièb gnõ un bis i dè Zweite Wältchrièg iè als wichtigschte Kund vo dè dütschè Lokomotyvinduschtry goltè hèt. Nõch längerè Vohandligè hèt d BDŽ selli Dampfloks erworbè, gsamt 33 Stugg. Diè letschti vo dè 1949 bautè Lokomotyvè sin am 14. Oktober 1952 nõch Bulgariè gliferèt worrè.

D Lokomotyvè sin zu dè BDŽ-Reiè 16 worrè. Aafangs sin si ooni Voänderigè in Betrièb gnõ worrè. Ab 1955 sin si mit èm Schinnèrummer vosää gsi, wo wiè nèn Kuèfänger gmacht gsi isch. S Chämmi hèt èn hinterè Kragè un Funkèfängeruffsätz chriègt. Au è wannèförmigs Löscheschutzblèch sowiè bi mengè Maschinnè è Schutzgländer sin am Kesselumlauf abrocht gsi.

D Lokomotyè hèn im Betrièb uff Aahièb übberzüügt. Diè Bulgarischi Staatsbaan isch mit ènè schwèri Güèterzüüg uff Streggènè mit èngè Kurvè und villè Schtygigè gfaarè. Stationyrt sin si i dè Depots Russe un Gorna Orjachowiza gsi. Bis 1985 sin no alli 33 Lokomotyvè in Betrièb gsi. Bis 1990 sin si suksessyv uusgmuschterèt worrè. Für museali Zwèck sin meereri Lokomotyvè nõch Öschterrych un Dütschland vokauft worrè.

Eins vo dè urschprünglich für d Baureiè 42 vorgsäènè Ysatzgebièt isch es bsetzte Polè gsi, allerdings sin wôrend èm Chrièg nu wennigi Lokomotyvè dört hèrrèchò. Ab 1944 hettet au diè polnischè Betrièb Cegielski (HCP) un Fablok d Baureiè 42 für d Reichsbaan liferè. Èn Ufftraag übber 150 Lokomotyvè isch no 1944 an Fablok gangè. Bi HCP isch d Fertigung vo dè Baureiè 42 bis Chriègsènd nimmi uffgnõ worrè. No vor 1945 isch mit dè Broduktion aagfangè worrè, abber a d Rychsbaan isch nimmi glieferèt worrè.

Nõch èm dütschè Abzug sin d Lokomotyvè 42 1426, 42 1427 un 42 1504 z Polè blibbè. Si sin vo dè Polskie Koleje Państwowe (Polnischè Staatsbaan – PKP) znägscht als Reiè Ty3 übbernõ worrè. Spôter hèt d PKP 124 Lokomotyvè uss dè aagfangènè Seriè für diè Dütsch Rychsbaan in Diènscht gschtellt, wo vo Fablok un HCP baut worrè sin. Si sin als Baureiè Ty43 bezeichnèt worrè un sin urschprünglich mit dè dütschè KDL 3 identisch gsi. Letschtendlich sin alli 129 nõch dütschè Blään für d Baureiè 42 hèrgschtelltè Dampfloks i dè 1950er Johr als Ty43 ygordnet worrè.

D PKP hèt di Ty43 mit dè größerè PKP-Schywerfer uusgrüschtet. D Lokomotyvè hèn Schornschteiuffsätz, Rauchkammerdürrè uss Blèch un anderè, nitsaugendè Dampfschtraalbumpè vo dè Bauart Metcalfe odder Nathan, Schneeschuuflè un Löscheschutzblèch unter dè Rauchkammerdürrè. Au d Füürerschtandsuusrüschtung gänderèt worrè. D Lichtmaschinnè isch uff dè Kesselumlauf gwanderèt. Iren Abdampf isch nit i dè Uusschtrömer gleitet worrè, sondern am Kessel nõch in eim separatè Roor nõch obbè gfüürt worrè. Ebbèso isch d Uusrüschtung vom Füürerschtand abgänderèt worrè, um si mit dè anderè Dampfloks z Polè z voeinheitlichè. D Böddè vom Wannètender sin voschtärkt worrè. Einzelni Loks hèn è mechanischi Ròschtbeschickung zum Füèrè chriègt.

Ab 1954 hèt d PKP 129 Ty43 in Betrièb gnõ. Aafangs sin si i dè Depots Bialograd, Chełm, Piła (Schnydemülli), Poznán, Sędziszów, Słupsk (Stolp), Szczecinek un Wągrowiec (Wongrowitz, Eichèbrugg) stationyrt worrè. Byschpillswys isch no 1970 dè Güèterzùgdiènscht uff dè Streggi Poznań–Warszawa (Warschau) è wesèntlichs Ysatzgebièt vo dè Ty43 gsi. Au d PKP hèt regelmäßig Personèzüpg mit dè Ty43 gfaarè. Èrscht i dè 1970er Johr hèt diè Polnischi Staatsbaan im Zùg vo dè Elegtrifizyrig vo irè Hauptschtreggè Dampflokomotyvè us èm Diènscht gnõ. D Ty43 isch im Depot Gniezno (Gnesè) zämmèzogè worrè. Dört sin Aafang vo dè 1990er no 25 Lokomotyvè stationyrt gsi. Diè letschtè Lokomotyvè sin 1995 us èm Diènscht uusgschiddè. 1990 isch d Ty43-126, ex 42 1426, betrièbsfähig uffgschaffet worrè. Si drait hüt d Bezeichnig Ty3-2 un ghört dè PKP-Cargo.

Nõchfolgend sin erhaalteni Lokomotyvè vo dè Baureiè 42 nõch Länder uffgfüürt.

Vo dè z Dütschland betribbenè Lokomotyvè isch keini erhaaltè blibbè. È baar sin z Dütschland abber nõ vorhandè:




D CFL 5519, welli als 42 2718 vo dè WLF baut worrè isch, hèt mò nõ Ußerdiènschtschtellig 1964 i dè Bürgerpark Bettemburg als Denkmòl uffgschtellt. Uff Initiativè vom Voein 5519 a. s. b. l. isch 1987 diè inzwischè vorotteti Lokomotyvè borgè worrè, zerlait un i d CFL-Wärchschtättè widder museal uffgschaffèt worrè. Durch d Wendi z Dütschland isch es 1991 möglich gsi, d Lokomotyvè im Dampflokwärch Meinigè widder betrièbsfähig z machè. S Brojèkt isch vo Auguscht bis Dezember 1991 durrègfüürt worrè un hèt au einigi Probefaartè vor Sonderzüüg im Thüringer Gau gmacht. Offizièll isch d Lokomotyè am 16. Mai 1992 bi nèm Feschtakt in Betrièb gsi. Bis hüt (Stand 2011) hèt dè Vorein 5519 a. s. b. l. Dampfzùgfaartè mit dè CFL 5519 organisyrt, wo glegèntlich au Faarzyl z Dütschland erreiched.

D PKP-Cargo bsitzed hüt no drei Lokomotyvè vo dè Reiè Ty43. D Ty3-2, ehemõls Ty43-126 bzw. 42 1427, 1944 vo dè Schichau-Wärche mit dè Hèrschteller-Nr. 4448 baut, isch Museumslok, abber derzit (Stand Mitti 2011) nit betrièbsfähig. D Lokomotyv hèt im Zuug vo irer Uffarbeitig als Museumslokomotyv 1990 widder iri erschti polnischi Bezeichnig erhaaltè un isch bis Oktober 2002 bim Bw Wolsztyn im Ysatz gsi. Zurzit isch d Ty3-2 in Leszno abgschtellt. D Ty43-92 un Ty43-123 sin nit betrièbsfähig im Bw Wolsytyn abgschtellt. È witeri Lokomotyv, d Ty43-17, befindet sich im Ysebaamuseum Warschau.




</doc>
<doc id="46007" url="https://als.wikipedia.org/wiki?curid=46007" title="Preußische T 14">
Preußische T 14

Diè T 14 vo dè Preußischè Staatsysèbaanè un dè Rychsysebaanè isch è Güterzugtenderlokomotiven
mit dè Achsfolg 1'D1'. Si sin spòter vo dè Dütsche Rychsbaan als Baureiè 93.0–4 in iren Nummerèblaan ygordnet worrè.

D Lokomotyv sin für dè Güèterzugdiènscht un dè sunndäglichè Uusflugsvokeer uff dè Streggè vo dè Berliner Stadtbaan vorgsää. Spôter sin d T 14 au vo anderè Direktionè für dè Güèterzugdiènscht uff Hauptbaanè un au dè Personèzugdiènscht beschafft worrè. Insgsamt sin für diè Preußischè Staatsysèbaanè i dè Johr 1914 bis 1918 insgsamt 457, für diè Elsässisch-Lothringischè Ysèbaanè 40 Loks vo sellèm Tûp baut worrè.

Durch è unglücklichi Laschtvodeilig isch d Achslascht voo dè hinterè Laufachsè mit 169,7 kN höcher wiè selli vo dè Drybachsè.

Vo dè Dütschè Rychsbaan sin 400 T 14 uss Preußè un 6 T 14 dè Elsässisch-Lothringischè Ysebaanè als 93 001–406 übbernõ worrè. D T 14 uss èm Elsaß hèn s Nummerè 93 094, 188–191 un 237 drait. Im Johr 1927 sin zwei T 14 vo dè Farge-Vegesacker Ysèbaa als 93 407 un 408 sowiè 1935 d Lokomotyvè 93 409–417 uss èm Saarland dezuè cho. Im Zweitè Wältchrièg sin einigi Faarzüüg uss Polè un Belgiè als 93 418 - 450 i dè Beschtand vo dè Dütschè Rychsbaan cho. Nõch èm Zweitè Wältchrièg hèt diè Dütsch Rychsbaan witeri T 14, wo uss Frankrych un Belgiè gschtammt sin, als 93 451–459 ygreit.

D Uusmuschterig isch bi dè Dütschè Bundesbaan 1960 abgschlossè worrè. Bi dè Rychsbaan sin diè letschtè Lokomotyvè no nõch èm neuè EDV-Nummerèschema vo 1970 als Baureiè 93.8 bezeichnèt worrè. Diè letscht Maschinnè sin dört 1971 uusgmuschterèt worrè.

Nõch èm Zweitè W$ltchrièg sin d 93 058, 324 un 405 z Öschterrych blibbè. Dõdruus hèt d ÖBB unter Bybhaaltig vo dè Ordnungsnummerè d ÖBB Reiè 693 bildet. D 693.058 isch scho 1953 uusgmuschterèt worrè, diè beidè rèschtlichè Maschinnè sin bis 1958 im Beschtand vo dè ÖBB blibbè.

Die Lokomotyvè vo dè Gattig T 14, wo z Polè voblibbè sin, hèt d PKP unter dè Bezeichnig TKt 1 ygfüürt.

Erhaaltè sin zwei Maschinnè blibbè :




</doc>
<doc id="46008" url="https://als.wikipedia.org/wiki?curid=46008" title="DR-Baureihe 64">
DR-Baureihe 64

Diè Dütsch Rychsbaan hèt è Einheits-Personèzugtendèrlokomotyv mit dè Achsfolg 1'C1' mit nydriger Achslascht in irem Nummerèblaan als Baureiè 64 ygordnet. Diè Baureiè 64 isch ab dem Johr 1926 entwickelet worrè. D Hèrschtellig isch zwischè 1928 un 1940 erfolgt. A irè hèn zaalrychi Hèrschteller us Dütschland mitbroduzyrt.

Deil vom Drybwärch un èm Kessèl sin vo dè Baureiè 24 übbernõ worrè. Sie hèt, bis uff zeen Exemblaar, welli übber è Krauss-Helmholtz-Gschtell vofüèt hèn, Risselgschtell. D Faarzüüg ab dè Betrièbsnummerè 64 368 sin 10 cm länger als diè vorherigè. Fälschlicherwys wörred diè Faarzüüg nõch èm dõmòls modischè Damè-Haarschnitt oft mit èm Spitznamè "„Bubichopf“" bezeichnèt, eigentlich handlet s sich bim Bubichopf um diè Baureiè 62.

Nõch èm Zweitè Wältchrièg sin no 393 Faarzüüg übrig blibbè, vo dènnè 278 a diè Dütsch Bundesbaan un 115 a diè Dütsch Rychsbaan gangè sin. D 64 311 isch nõch 1945 z Öschterrych blibbè un hèt bi dè ÖBB d Reiè 64 bildet. Z Polè voblibbeni Exemblaar hèn vo dè PKP d Bezeichnig OKl2 erhaaltè, i dè ČSR, im ehemòligè Sudetèland, vorhandeni Loks hèn vo dè ČSD d Baureiè 365.4 erhaaltè, è baar bi dè sowjetischè SŽD ygreitè Loks d Baureiè ТУ. 1968 sin bi dè Bundesbaan no 60 Maschinnè vorhandè gsi. 20 Lokomotyvè vo dè BR 64 sin, meischtens z Dütschland, museal erhaaltè blibbè.

Derzit git s no mindeschtens sibbè betrièbsfähigi „64er“, vir devò z Dütschland:




</doc>
<doc id="46009" url="https://als.wikipedia.org/wiki?curid=46009" title="Nils Althaus">
Nils Althaus

Dr Nils Althaus (* 10. Mai 1981 z Bärn) isch e Schwizer Liedermacher und Schauspiiler.

Dr Althaus isch z Bärn und z Gümlige ufgwaggse. Mit säggsi het er gleert Dschello spiile. Er het a dr Uni z Züri Biochemii studiert, ir Freiziit Lieder afo schriibe und vordraage, debii het er sich sälber uf dr Gitarre begläitet. Denn isch er as Schansonniee z Bärn und z Sanggalle ufdräte und het in Wärbigsfilm mitgspiilt. Er het 2007 si ersts Muusigalbum "Fuessnote" mit Schansons uusegee, wo alli sächzää Lieder din läiv iigspiilt worde si. 

Im 2007 het er im umstrittene Kinofilm Breakout vom Reschissöör Mike Eschmann d Hauprolle gspiilt. D Swiss Films het en für daas zum "Shooting Star 2007" ernennt und uf dr Berlinale eme gröössere Publikum vorgstellt.

Noch em Hip-Hoper in "Breakout" het dr Nils Althaus witeri Rolle i Film gspiilt; under anderem e Stallbursch in "Räuberinnen" und e Taxifaarer in "Happy New Year". Für sini schauspiilerische Läistige in "Breakout" und "Happy new Year" isch er für e Schwizer Filmbriis "Quartz" nominiert worde.

Im Merz 2009 het dr Althaus mit "Ändlech" si zwäits Brogramm as Liedermacher ufgnoo. 

2012 het er im Film Eine wen iig, dr Dällebach Kari s Bärner Stadtoriginal gspiilt, und zwor d Rolle vom junge Dällebach Kari.





</doc>
<doc id="46011" url="https://als.wikipedia.org/wiki?curid=46011" title="DR-Baureihe 44">
DR-Baureihe 44

D Lokomotyvè vo dè Baureiè 44 vo dè Dütschè Rychsbaan sin schweri, füüffach kuppleti Güèterzug-Einheitsdampfloks vo dè Gattig G 56.20 mit Drillingsdrybwärk. Si sin für d Beförderig vo Güèterzüüg bis 1.200 t uff Mittelgebirgsstreggè un 600 t übber Steilrampè vorgsää gsi.

Diè èrschtè zee Exemblaar sin 1926 baut worrè. Selli Maschinnè hèn è bitzeli èn höcherè Dampfvobruuch gha als diè zu Voglychszwèck barallel beschafftè èrschtè 10 Exemblaar vo dè mit èm Zwillingstrybwärch uusgrüschtetè Baureiè 43. Èrscht 1937 sin witeri Exemblaar bschafft worrè, well diè zwischèzitlich gschtigenè Aaforderigè vo dè Zugförderig besser mit èm Drillingstrybwärch bewältiget wörrè hèn könnè.

Vo 1926 bis 1949 sin insgsamt 1.989 Lokomotyvè hèrgschtellt worrè.

Wôrend èm Zweitè Wältchrièg, ab 1942, isch è chriègsbedingti Voeifachig vo dè Konschtruktion un d Uusliferig vo dè asè bautè Exemblaar als Baureiè 44ÜK (Übbergangschriègslokomotyv) erfolgt. Dõby sin hauptsächlich Heimschtöff zum Ysatz cho, Baudeil sin in Hèrschtellig un Uusführig voeifacht odder ganz wägglõ worrè. Diè ufffälligschtè Merkmòl vo dè ÜK-Lokomotyvè sin der Vozicht uff Windleitbläch (wo ab 44 013 Standard gsi sin) un s Wäglõ vom jewyls vorderè Füürerschtandssitèfènschter. Ab dè Betrybsnummerè 44 786 sin vomuètlich alli Maschinnè in voeifachter Uusfüürig entschtandè. Bi dè nõch Chriègsènd im Ysatz voblibbènè Loks sin d Voeifachigè spôter gröschtedeils besitigèt worrè.

Nõch èm Zweitè Wältchrièg sin diè 1753 für d DR bautè Loks vo dè BR 44 bi folgendè Baanvowaltigè voblibbè:

Well am Chriègsènd d Broduktion vo dè BR 44 in französischè Wärch konzentryrt gsi isch, hèt mò nõch Abzug vo dè dütschè Bsatzer witeri 226 Lokomotyvè dirèkt a d SNCF abgliferèt. Witeri zee Exemblaar sin 1948/49 unter Vowendig vo Kessèl vo Frichs z Aarhus bim Lokomotyvbau Elegtrotechnischi Wärch Hans Beimler Hennigsdorf für d DR fèrtiggschtellt worrè.

Diè Öschterychischè Bundesbaanè (ÖBB) hèn 1952 nüü Maschinnè a diè Dütsch Bundesbaan (DB) abgää. D DB hèt dè französischè Staatsbaan SNCF als Reparationsleischtig mindeschtens 291 Maschinnè übbereignet. Dõby hèt sich s vorwigend um z Frankrych bauti Lokomotyvè ghandlèt. D SNCF widderum hèt 1955 48 Maschinnè a diè türkischi Staatsbaan TCDD (Baureiè 56) vokauft.

Bis zu dè Ablösig durch moderni Disel- un Elegtrolokomotyvè sin d Maschinnè vo dè BR 44 s Rückgrõt vom schwèrè Güèterzùgdiènscht z Dütschland.

Diè dütschè Ysebaaner hèn d Baureiè 44 wegè irer Zùgchraft au "Jumbo" benamst. Èrscht diè vo dè Dütschè Rychsbaan zwischè 1958 un 1962 rekonschtruyrtè Lokomotyvè vo dè Baureiè 58.30 hèn im Flachland a s Leischtigsniveau vo dè Baureiè 44 hèrrèglangèd. Diè wennigè Maschinnè vo dè Baureiè 45 hèn zwar è höcheri Èndgschwindigkeit un Leischtig gha, abber nit übber è höcheri Zùgchraft vofüègt.

D Högschtgschwindigkeit vo dè Serièuusfüürig bedrait 80 km/h, d Vorseriè (44 001 bis 44 010) isch nu für 70 km/h zuèglõ. Si isch als 3-Zilinder-Lok mit zwei üßerè un eim i dè Fahrzüügmitti unterhalb vom Kessèl ligendè Zilinder uusgfüürt worrè. D Baureiè 44 vofüègt nu übber eifachi Dampfdeenig, also kei Vobunddrybwärch. Diè üßerè Zilinder wûrket uff dè dritte, dè innere uff diè zweit Kuppelradsatz, wo deshalb mit èrè kröpftè Achswèllè uusgrüschtet isch.

Als Tender sin hauptsächlich d Einheitsbauartè 2'2' T 32 un 2'2' T 34 vowendet worrè. Seltè sin Kurztender vo dè Bauart 2' 2 T 30 (vo allèm Vorserièloks) odder Vosuèchswannètender vo dè Bauart 2'2' T 34. Bi dè DR hèrrschèt bis Èndi vo dè 1960er Johr èn Mangel a modernè Einheitstender, well au d Rekoloks vo dè Baureiè 22 un 58.30 demit uusgrüschtet wörrè hèt söllè, dõrum sin mengi Loks vo dè BR 44 mit preußischè Umbautender 2'2' T 32, entschtandè uss dè pr 2'2' T 31,5, gloffè. Scho bi dè Indiènschtschtellig vo dè Loks vo dè BR 44 sin vill neui 2'2' T 34 rassig gegè älteri Einheitstender duuscht worrè, well diè großè Tender bi Schnellzugloks dringender bruucht worrè sin. Alli Tûpè fassed 10 t Kollè.

Lokomotyvè mit Ölfüèrig sin uusschlièßlich mit Tender 2'2' T 34 gloffè. Bi dè DB hèt dè Öltank 11,2 m³ gfasst, bi dè DR hèt mit 13,5 m³ i dè Regèl öppis mee Brennschtoff mitfüürt wörrè könnè.

D Kollèschtaubtender für d BR 44 sin durch Umbau übberwigend uss dè Wannentender vo dè Bauart 2'2' T 30 un dè großè Einheitstender vo dè Bauart 2'2' T 34 entschtandè, seltè au us dè geniètetè 2'2' T 32. Znägscht hèt mò è Kollèschtaubkammèrè ybaut, doch hèt s deilwys Brobleem mit dè vollschtändigè Entladig vo dè Brennschtoff gää. Dõher sin spôter nu no Dreikammertender baut worrè. Si hèn zwar èn öppis chlynerè Wasservòrrõt gha, doch hèt dè mitgfüürte Kollèschtaub zuèvolässig vollschtändig vofüèret wörrè könnè. Diè gebrüüchlichschtè Bauartè sin dè Wannètender 2'2' T 24 Kst mit 21 m³ Kollèschtaub un dè gschweißte 2'2' T 28 Kst mit 23 m³ bzw. 10,0 t Kollèschtaub.

D BR 44 hèt en Huufè Dampf un entschprèchend vill Kollè vobruucht. Um d Arbèt z voeifachè un d Leischtig konschtant z haaltè, sin ab 1958 bi dè DB 32 Loks un ab 1963 bi dè Dütschè Rychsbaan (DR) 91 Loks uff Ölhauptfüèrig umbaut. Bi dè Ölhauptfüèrig wörd s zäche, im kaaltem Zuèschtand fascht feschti Schweröl im Tender uff ca. 70 °C vorgwärmt, dõmit s flièßfähig wörd, durch èn Dampfschtraal im Brennraum zoschtäubt un denn vobrennt wörd. 
Diè ölgfüüèrte Loks vo dè DB hèn im neuè EDV-grechtè Nummernschema ab 1968 bis zu dè Uusmuschterig d Baureièbezeichnig 043 gfüürt. Selli Baureiènummerè sin bi dè DB frei gsi, well alli Faarzüüge vo dè urschprünglichè DB-Baureiè zum Bschtand vo dè der DR gehört hèn. D Maschinnè mit Roschtfüèerg hèn d Baureièbezeichnig 044 drait..

Diè Dütsch Rychsbaan (DDR) hèt 20 Lokomotyvè uff Kollèschtaubfüèrig Sischteem Wendler umbaut. Selli hèt sich graad uff dè Rampè vom Thüringer Wald durch punktgnaui Füèrig bewäärt. Èn Umbau vo witerè Lokomotyvè isch abber unterblibbè - unter anderem, well mò Inveschtitionè in witeri düèri stationäri Aalaagè zu dè Kollèschtaubvosorgig vo dè Loks gscheut hèt - zugunschtè von èrè Ölhauptfüèrig, welli èn freizügigerè Umlauf ermöglicht hèt. Au bi dè DR hèt mò mit dè 1970 ygfüürtè EDV-Nummerè d Füèrigsart unterschiddè: Öllok hèn d Nummerè "44 0", Kollèloks "44 1" un "44 2" un Kollèschtaubloks "44 9" chriègt.

Bi dè DB hèn sich kollè- un ölgfüèrti Loks fascht glych lang im Betrièb haaltè könnè. Diè letscht Lokomotyvè vo dè Baureiè 44 mit Kollè isch im Mai 1977 im Bw Gelsekirchè-Bismarck uusgmuschterèt worrè.
Als letschti Leischtig hèt d 043 903 am 26. Oktober 1977 für s Neubauamt Nord dè Zug 81453 (hèt us èm Hilfszùg-Grätewagè bschtandè) vo Oldersum nõch Emdè Rbf beförderèt, es isch glychzitig diè letscht blaanmäßig mit Dampflok beförderti Zùgleischtig vo dè Dütschè Bundesbaan gsi.

Bi dè DR hèn d Kollèloks bedingt durch d Elektrifizyrig vo irenè Hauptysatzschtreggè z Thüringè un Sachsè un dè Ersatz durch Großdiselloks vo dè Baureiè V 200 un spôter 130 scho bi Yfüürig vo dè EDV-Nummerè 1970 im Betrièbsdiènscht kaum no è Rollè gschpillt. Als allerletschti isch d Altèburger 44 2082 im Auguscht 1974 abgschtellt worrè. Ab November 1974 hèt mò im Betrièb au uff diè letscht Kollèschtaubloks vo sellèrè Baureiè vozichtet. Eigèntlich isch blaant gsi, mit dè 44-Öl wiè bi dè DB d Traktionsumschtellig abzschlièßè, abber sit 1979 hèt mò s schwere Bunkeröl witer uffschpaltè könnè, s isch also kein Abfall mee gsi. Als denn d Sowjetunion im Zuug vo dè Zweitè Ölkrisè 1981 d Rohölpriis nomòll dütlich erhöht hèt un vor allem d Lifermengè kürzt hèt (mittlerwyl hèt mò dört au mitchriègt, dass d DDR Erdölbrodukt zu dè Uffbesserung vo dè Devisèbilanz i dè Weschtè vokauft hèt), hèt des au Uuswûrkigè uff dè Betrièb vo dè BR 44 gha, denn im Januar 1982 isch dè Betrièb vo Ölloks ganz ygschtellt worrè. D Loks sin deshalb uff Rooschtfüèrig zruggbaut worrè. Diè èrschtè Loks hèt s RAW no voll uffgschaffet, si sin abber nimmi im regulärè Zùgdiènst ygsetzt worrè. Spôter sin si nu no zu Heizloks odder stationärè Heizaalaagè hèrgrichtet worrè. S BKK Geiseldal hèt für sini Wärchbaan 1982 zwei Loks vo dè BR 44 erworbè, wo nõch Blään vom Uusbesserigswärch Meiningè uff Kollèschtaubfüèrig umbaut worrè sin. Mò hèt dört abber wènnig Intresse an èrè fachgrächtè Unterhaltig vo dè Loks zeigt, sodass dennè iren Ysatz nu wennigi Johr duèrèt hèt.

Zur Zit git s no drei betrièbsfähigi „44er“ wältwit: Im Traditionsbaanbetrièbswärch Staßfurt wörd d 44 1486 vorghaaltè. Sit November 2009 isch d 44 546 widder betrièbsfähig, selli ghört zum Beschtand vom Bayrischè Ysebaamuseums. I dè Nidderlande, bi dè Veluwsche Stoomtrein Maatschappij VSM z Beekbergè isch 44 1593 betrièbsfähig.
In einigè dütschè Ysebaamuseè könned folgendi nit betrièbsfähigi Lokomotyvè vo dè Baureihe 44 bsichtiget wörred: 44 1093 (Eigètümer: DB Museum) z Baanbetrièbswärch Arnschtadt, i dè Ysebaaerlebniswält Horb am Negger d 44 1681 (Ölfüèrig), im Sächsischè Ysebaamuseum Chemnitz-Hilbersdorf diè ehemòligi Heizlok 44 1338, im Ysebaamuseum Darmschtadt d 44 404 (luèg au Vosuèchslokomotyvè), d 44 1558 z Gelsekirchè-Bismarck un i dè ehemòligè Bw Ußèschtell Weschterburg (Weschterwald) d Lok 44 508 (Eigèdümer: DB Museum). Ußerdèmm isch d 043 903 als Denkmòllok uff èm Bahnhofsvorblatz z Emdè erhaaltè blibbè isch. Ebbèso stòt d 044 389-5 als Denkmòllok z Altèbekè. Witeri Loks sin i sellèrè Lischtè uffgfüürt.

1932 un 1933 hèt d Firma Henschel zwei Vosuèchslokomotyvè mit uff 25 bar erhöhtem Kesseldrugg un Virzilinder-Vobunddrybwärch baut, welli ebbèfalls i d Baureiè 44 ygordnet worrè sin. Diè beidè Maschinnè, welli aafangs unter dè Nummerè M 01 1004 un M 01 1005 gloffè sin, spôter als 44 011 un 44 012, sin zwar seer leischtungsfähig gsi, allerdings au reparaturaafällig. So isch dè aafängliche Kesselüberdrugg vo 25 bar rasch uff 16 bar reduzyrt worrè. 

Nõch èm Zweitè Wältchrièg isch d 44 011 zu dè Dütschè Bundesbaan cho un d 44 012 zu dè Dütschè Rychsbaan i dè DDR. D DB-Maschinnè sin als Einzelgänger scho 1950 uusgmuschterèt worrè. D 44 012 isch vo dè FVA Halle als Brèmslokomotyv ygsetzt un èrscht 1962 uusgmuschterèt worrè. 

S Uusbesserigswärch Braunschweig hèt 1975 i d 44 404 è Riggèbach-Gegèdruggbrèms ybaut. S Bundesbaan-Zentralamt z Mindè hèt selli Lokomotyv als Brèmslok für d Erprobig vo neuè Elegtrolokomotyvè ygsetzt. 1977 isch sebbi Lokomotyv uusgmuschterèt worrè. Si stòt hüt im Ysebaamuseum Darmschtadt-Kranichschtei.




</doc>
<doc id="46012" url="https://als.wikipedia.org/wiki?curid=46012" title="Liste der badischen Lokomotiven und Triebwagen">
Liste der badischen Lokomotiven und Triebwagen

Selli Lischtè enthaaltet è Übbersicht über diè Lokomotyvè vo dè Großherzoglichi Badischi Staatsbaan.

Diè Staatsbaan hèt zwischè 1840 un 1920 insgsamt 1681 Lokomotyvè bsässè. Dè högschste Bschtand isch um 1920 mit 915 Lokomotyvè z verzeichnè. 620 sin 1925 nõch èm Baureièschema vo dè Dütschè Rychsbaan umzeichnet worrè.

Bi dè Großherzoglichè BadischÈ Staatsbaan sin diè Lokomotyvè nõch Gattigè gordnet worrè un hèn è Bahnnummer sowiè èn Nammè erhaaltè. Di zugwisenè Nämmè entschtammed èm Dyrreich, dè Geografy (Flüss, Bärge, Städt) sowiè Personè. Da mit fortlaufender Beschaffig d Namenswaal immer schwyriger worrè isch, hèt mo ab dè Lokomotyv mit dè Nr. 218 uff è Namensgebig vozichtet. 1882 sin alli Namensschilder entfernt worrè.

D Baannummerè sin fortlaufend vogää worrè. Nõch dè Uusmuschterig vo Lokomotyvè sin diè freiworrenè Nummerè a diè nägschstè neuè Loks vogää worrè. Bis 1882 isch au dè Nammè mit übernõ worrè. Ab 1872 isch vosuècht worrè, d Nummerèfolg vo dè Lokomotyv innerhalb `vo dè Gattigè zu ordnè. S sin unter Bybehaltig vo dè Nammè d Bahnnummerè uusduuscht worrè. Well sich dè praktische Nutzè in Grenzè ghaaltè hèt, isch selli Ordnung schu füüf Johr spòter widder uffghobè worrè isch. Ab dè 1880er Johr hèt d Staatsbaan nomols versuècht, d Bahnnummerè öppis z ordnè. Zuerscht hèt mo vosuècht, Rangyrlokomotyvè mit Nummerè ab 500 z vosää. Als durch dè normale Fahrzüügpark selli Schwèllè erreicht worrè isch, hèn d Loks 600er Nummerè un spòter nômols um 1000 höcheri Nummerè erhaaltè.

Im Gegèsatz zu anderè Baanè sin schu ab Betrièbsaafang Gattigsbezeichnigè ygfüürt worrè. Für jedes neue Baulos hèt mo è neui Gattigsnummerè vogää. Bis 1868 sin so d Gattigè I bis XIV entschtandè. 1868 hèt mo è neus Sischtem iigfüürt. Dodebi sin Loks mit glychè Merkmõl odder Aaforderigè zämègfasst worrè.

Di bisher i s alti Schema ygordneti Lokomotyvè sin entsprechend i di neuè Gattigè übernõ wörrè. Zu dè besserè Unterscheidbarkeit sin diè aaltè Gattigsbezeichnigè im folgendè "kursiv" gsetzt.

Durch zuèsätzlichi Kleinbuèchschtabè „a" bis „h" sin verschidnè Bauartè innerhalb von èrè Gattig kennzeichnet. Zuèsätzlich isch jedi Liferseriè no mit èm hochgschtelltè Index kennzeichnet.

Asè isch d VIb diè zeent Liferig vo Personèzugtendèrlokomotyv vo dè Gattig VIb.

Vor 1868 gültigi Gattigsbezeichnigè sin i dè Tabellè zu dè besserè Unterscheidbarkeit "kursiv" gsetzt.

Selli Lokomotyvè sin urschprünglich für diè badischi Breitschpur vo 1600 mm baut worrè un sin bi dè Umschpurig 1854 größtèdeils uff Regèlschpur umbaut worrè. Keini vo dè Lokomotyvè sin aaschlièßend uff è Betrièbsnummer vo dè Dütschè Rychsbaan umzeichnet worrè.

Diè badischè Schmalschpurlokomotyvè sin für d Metèrschpur baut gsi.

Diè badischè Elegtrolokomotyvè sin für d Wisè- un Weeradalbaan baut worrè, uff wellerè am 13. Septembèr 1913 dè elegtrische Betrièb uffgnõõ worrè isch.

Diè badischè Trybwagè sin im Beschtand vo dè Personè- un Gepäckwagè gfüürt worrè, wo in Gruppè ydeilt gsi isch.



</doc>
<doc id="46013" url="https://als.wikipedia.org/wiki?curid=46013" title="Linard Bardill">
Linard Bardill

Dr Linard Bardill (* 16. Oktober 1956 z Chur) isch e Schwizer Liedermacher und Schriftsteller.

Dr Linard Bardill isch im dütschsproochige Bündner Dorf Cazis ufgwaggse. Über si Mueter het er Wurzle ins rätoromanischsproochige Underengadin und Val Müstair.

Z Cazis het er vo chli uf im Chillechor gsunge. Mit drizääni het er aagfange bi Hochzite und Familiefiire ufzdräte. Dr Bardill het d Matur an dr Evangelische Middelschuel Schiers gmacht und het denn Evangelischi Theologii an dr Uniwersidäät Züüri studiert.

Si ersti Schallblatte isch "Meine Wege führen zu den Dichtern" gsi. Er het sä äigentlig nume für d Familie gmacht, aber es het druf e baar Stück ghaa, won er spööter uf dr Blatte "Lieder verbrannter Dichter" (1988) veröffentligt het, zämme mit Gedicht vo bekannte Dichder, wo dr Linard Bardill Muusig für sä gschriibe het. Sit sim Erfolg "Luege was der Mond so macht", wo dr Bärner Chindergärtner Lorenz Pauli dr Teggst drfüür gschriibe het, macht er Karriere as Schwizer Chinderliedermacher.

S Atelieehuus vom Linard Bardill z Scharans isch vom Bündner Archidekt Valerio Olgiati baut worde (2007).

Im Linard Bardill sini Wärk si CDs und Romään für Erwaggseni wie au für Chinder und Jugendligi. Si ersts Brogramm "Cul asen pel muont aint" vo 1985 isch e Liederräis vo Dorfblatz zu Dorfblatz gsi, s erste Büünibrogramm 1986 het "Das Feuerwasser der Rätoromanen heisst Marenghin" ghäisse. Sithäär drätter er mit Lieder und Gschichte uf, solo und au mit andere Künstler wie em Pippo Pollina, em Walter Lietha, em Roland Zoss oder dr Corin Curschellas zämme.

D Wärk si uf Dütsch, Vallader und Rumantsch Grischun. Drunder si





</doc>
<doc id="46015" url="https://als.wikipedia.org/wiki?curid=46015" title="Elektrolokomotive">
Elektrolokomotive

Elegtrolokomotyvè (kurz E-Loks odder Elegtroloks, Abkürzig: "Ellok") sin selbstfaarendi Zugmaschinnè vo dè Ysebaan. Dè Aatryb isch bi inè rein elegtrisch, im Gegèsatz byschpilswys zu dè dieselelegtrischè, diselhùdraulischè odder dampfelegtrischè Loks.

Elegtrolokomotyvè wörred vo übber m Gleis aagordnetè Oberleitungè odder seltener übber Stromschinnè mit Energy vosorgt, welli vo uff èm Dach odder bi Stromschinnè sitlich am Laufwärk aagordnetè Stromabnemmèr uff s Faarzüüg übertrait wörd. Ein meischt uff èm Dach aagordnetè Hauptschalter ka diè Lokomotyv vollschtändig vo dè Energyvosorgig trennè.

Mengi Bauartè vo Elegtrotrybzüüg wörred vo elektrischè Trybköpf aatribbè, wo a dè Zugschpitzè und/odder am Zugènd laufè un im Regèlbetrièb niè vo dè Wagè abkupplet wörred. Dodeby handlet s sich technisch witgehend um Elegtrolokomotyvè. Dè Unterschyd beschtôt lediglich i dè Uusschtattig mit nu eim Füürerschtand un dè Kuppligs- un Übergangsyrichtigè zuè dè Trybzug-Mittelwägè. Byschpill für moderni Elegtrotrybzüüg mit Trybköpf sin diè erschtè beide Generationè vom ICE (ICE 1 un ICE 2), dè spanische Hochgschwindigkeitszug S-102, diè erscht Seriè vo dè S-Bahn Züri sowiè diè französischè TGV-Züüg. Bi Letschterè isch allerdings bi mengè Baureiè (TGV Sud-Est, Euroschtar) zuèsätzlich au s erschte Drèègschtell vom diräkt hinter m Trybkopf laufendè Mittelwagè aatribbè.

Byschpill für moderne Elegtrolokomotyvbau sin Bombardier TRAXX, Siemens EuroSprinter un Alstom Prima.

D Lokomotyv bschtôt i dè Regèl uss eim vom Laufwärk traitè Kaschtè mit dè Füürerräum un èm Maschinnèraum.

Dè Kaschtè beschtôt uss eim stabilè Hauptraamè mit aagschweißtè Sitèwänd un abnèmmbarè Dächer. A dè Endè sin d Füürerräum unterbrôcht, zwischè dennè sich èn großè Maschinnèraum befindet, wo diè elegtrischè Schalt-, Stüèr- un Übberdrägigsaalaagè vor dè Witterig gschützt uffgschtellt sin. Dõmit s Bedynpersonal kei gfòrlichi elegtrischi Spannung berüürè ka, sin d Gräät entwedder hinter Gitter odder bi neuerè Lokomotyvè in gschlossenè Schränk unterbrôcht. Dè bsunders gfòrlichi Hochschpannigsberych isch zuèsätzlich abgschperrt. Dè Zuègang isch nu mit eim Schlüssel möglich, dè èrscht freigää wörd, wenn dè Stroomabnemmèr dunnè isch un d elegtrischi Uusrüschtig gerdet isch.

D Gräät sin entlang vo Gäng aagordnet. S ka entwedder èn Gang mittig im Maschinnèraum aagordnet sy odder zwei Gäng dè Wänd nõch. Èn Mischmasch us beidè Sischteem isch möglich. Bi Gäng dè Sitèwänd nõch ghört meischtens einer zum obbè bschribbenè zuèsätzlich abgschperrtè Hochschpannigsberych.

Im Maschinnèraum vo modernè Lokomotyvè sin keini beweglichè Deil mee sichtbar.

Dè Hauptraamè sinersits ruèt hüüfig uff èm Raamè vo beweglichè Drèègschtell, wo irersits vo je zwei odder drei Radsätz drait wörred. Moderni Elegtroloks sin entwedder mit Einzelachsaadryb odder uss Koschtègründ mit Gruppèaadryb (zwei Motoorè barallel gschaaltet) uusgfüürt.

Diè aadrybenè Räder bzw. Achsè vo dè erschtè Lokomotyv sin konschtruktyv uff möglichscht eifachi Wys mit èm Motoor kupplet worrè, wa zwangsläufig znägscht zum Einzelachsaadryb gfüürt hèt; deilwys isch ohnehy nu ei Achs vom Drybfaarzüüg aadribbè worrè. Sehr früè isch au – byschpillswys bi dè Lokomotyv „Le Drac“ vo dè Chemin de Fer de La Mure – èn Aadryb vo meererè Achsè mit Einzelmotoorè uusbrobyrt worrè.

Bi zuènemmend größerè Leischtungè isch abber d Zämmèfassig vom Aadryb in möglichscht wennigè Motoorè bevorzugt, well dõdurch spezifisch lychteri un billigere Uusrüschtungè z erzylè gsi sin. Erschti größeri Elegtroloks hèn somit uff èm Hauptraamè großi langsamlaufendi Motoorè, un s Faarwärk hèt uss meererè mit Stangè kuppletè Drybachsè, wo entwedder übber Schräägkurblè odder übber Blindwellè aadrybbè worrè isch. Äänlich wiè bi Dampfloks hèt s dört au zuèsätzlichi Laufachsè zu dè Abschtützig vo übberlampendè Raamèdeil gää. Zuèdemm sin au Motoorè baarwys im Lokomotyvkaschtè mitènand mechanisch kuppelet worrè.

Bald hèt sich abber usègschtellt, dass bi höcherè Gschwindigkeitè un bi dè Koppelig vo è baar Motorè Resonanzschwingigè vom Getrybe un vom gsamtè Lokomotyvuffbau auftrettè sin, wo erheeblichi Schäddè verursacht hèn. Dõher sin bald Beschtrebungè erfolgt, èn Einzelachsaadryb z entwicklè, wo dè Erfordernis bi höcherè Gschwindigkeitè grächt worrè sin. Nebbè dem „Siemens-Schuckert-Aadryb“ mit Vertikalmotoorè hèt dè Schwizer Jakob Buchli 1918 bi dè Brown, Boveri & Cie dè Buchli-Aadryb entwicklet.

Dè Faarmotoor wörd bi dè Lokomotyvè für Gschwindigkeitè bis 140/160 km/h deilwys vo dè Achs, deilwys vom Drèègschtellraamè drait (Tatzlager-Antrieb|Tatzlaager-Aadryb). Selli Konschtruktion ermöglicht èn eifachè Aadryb, well dÈ Motoor sich gegèübber dè Achsè nit bewegè ka. Dè Nõchdeil isch diè großi Massè vom Motoor, diè unabgfeddèrt diräkt uff dè Rädder lyt. Sell bewürkt, dass bi Faart d Stööß vo dè Schinnè nit dämpft wörred un dõdurch relativ großi Chräft uff d Schinnè würket. Für höcheri Gschwindigkeitè wörred d Faarmotoorè vollschtändig am Drèègschtellraamè odder am Lokkaschtè uffghängt, so dass d Stööß uffs Gleis bessèr abgfederet wörrè könnè. Dè Aadryb muè diè relativi Bewegig zwischè sinerè gfedderetè Uffhängig un dè Achs uusgleichè könnè, so dass i dè Regèl èn Hoolwellèaadryb zum Ysatz kunnt.

Im Nõchfolgendè wörred diè wichtigschtè Yrichtungè vo Elegtrolokomotyvè uffgfüürt. Dõby isch z unterscheidè zwischè Deil, wo nu in Wechsèlschtromlokomotyvè odder nu in Gleichschtromlokomotyvè vorkömmet un söttigè, wo in allè Elegtrolokomotyvè vorkömmet. Mehrsischteemfaarzüüg sin für Glych- un Wechsèlschtrombetrièb geignet un müèn demmnõch über alli unnè uffgfüürtè Yrichtungè vofüègè.

Wesèntlichi Baudeil vo Elegtrolokomotyvè für Wechsèlschtrombetrièb sin:

Wesèntlichi Baudeil vo Elegtrolokomotyvè für Glychschtrômbetrièb sin:

Wesèntlichi Baudeil vo allè Elegtrolokomotyvè unabhängig vo dè Strômart sin:

→ "Hauptartikel:" Baanschtrôm

Diè èrschtè Baanè mit Elegtrotraktion sin mit Glychschtrôm odder mit Drèèschtrôm betribbè worrè, wa dè Bau vo Faarzüüg mit eifachè Faarmotoorè un eifachè Stüèrigè erlaubt hèt. Èrscht spòter isch d Technig für d Vowendig vo Einphasèwechsèlschtrôm vofüègbar gsi, wa d Faarleitig un d Energyvosorgig voeifacht hèt.

D Elektrifizyrig mit Gleichschtrom isch am eifachschtè z bewärkschtelligè gsi. Dè Faarmotoor hèt èn eifachè Uffbau un sini Leischtig hèt mo mit Vorwiderschtänd regulyrè könnè. Schwiriger isch d Energyübberdrägig übber großi Dischtanzè, so dass vill Yspysigè nötig sin. Anderersits könnet d Faarzüüg lycht baut wörrè, well kein Trafo uff èm Faarzüüg nötig isch. S Sischteem wörd au hüt no gnutzt. D Elektrifizyrig mit 3000 V Glychschpannig isch streggèmäßig weltwit des am witeschtè vobreitete Sischteem (Stand 1980). Für neui großi Brojèkt im Fèrnvokeer wörd s abber nimmi ygsetzt. Brobleem bereitet diè großè Ström, wo z. B. für èn Hochgschwindigkeitsbetrièb vo dè Faarleitig übberdrait wörrè müèn un dõdurch hochi Volüscht voursachet.

Drèèschtrôm isch erstmolls bim Vosuèchsbetrièb uff dè Streggi Marièfäld–Zossè aagwendet worrè. D Asinchronfaarmotoorè vo dè Loks sin diräkt us èrè dreipoligè Faarleitig vosorget worrè, d Gschwindigkeitsregelig isch durch Voänderè vo dè Frequènz vo dè Spysschpannig im Kraftwärk erfolgt.

Für dè braktisch Betrièb hèt sich è zweipoligi Faarleitig mit èm Gleis als drittè Stromleiter durrègsetzt. Gegèübber èm Glychschtrômbetrièb hèt d Energy besser übber längeri Dischtanzè übberdrait wörrè könnè und è betrybssicheri Nutzbrèms hèt sich eifach realisyrè lõ, asè wörd s Sischteem au hüt no bi einigè Schwizer Bärgbaanè gnutzt. Bis 1976 sin z Norditaliè großi Deil vo dè Ferrovie dello Stato mit Drèèschtrôm elektrifizyrt worrè.

Wechsèlschtrôm lott sich wäg dè hochè Spannig mit gringè Voluscht übber witi Dischtanzè übberdrägè. Anderersits isch am Aafang vo dè Elektrifizyrig dè Bau vo Faarmotoorè für Einphasè-Wechsèlschtrôm ußerscht komplex gsi un isch nur mit chlynè Netzfrequènzè glungè. Schu 1905 sin Vosuèchsfaartè mit Einphasè-Wechsèlschtrôm durrègfüürt worrè, doch hèt sich s Sischteem als beschtgeigneti Energyvosorgig für Fernbaanè erscht spòter durrègsetzt. Diè hochi Wechsèlschpannig wörd zum Betrièb vo dè Motoorè un Schaltyrichtigè uff èm Drybfaarzüüg mit Trafo uff nidrigi Wärt abbègschpannt worrè.

Durch d Fortschritt i dè Leischtigselegtronik hèt spòter au diè vobreiteti Netzfrquènz vo 50 Hz vowendet wörrè könnè. Dõby isch z Aafang dè 50-Hz-Wechsèlschtrôm mit Diodè glychgrichtet worrè un hèt denn als Vosorgig vo sog. Mischschtrômmotoorè diènt. Für neui Elektrifizyrigè wörd hütt meischtens s Sischteem mit 25.000 V, 50 Hz aagwendèt, welles hütt weltwit am zweithäufigschtè aazdräffè isch.

→ "Hauptartikel:" Lischtè vo dè Baanschtrômsischteem

Uss sellerè historischè Entwicklig ergit sich, dass hütt je nõch Zitpunkt vo dè Errichtig vo dè erschtè Aalaagè unterschidlichi Bahnschtrômsischteem vowendet wörrè. Z Europa behinderet diè voschidnè Sischteem dè gränzübberschritendè Vokeer, wo nu mit Meesischteemfaarzüüg bewältigt wörrè ka.

Diè wichtigschtè Baanschtrômsischteem vo dè Wält (greit nõch Spannungshöchi):

Bi Strõßèbaan-, Stadtbaan-, U- un S-Bahnnetz wörred, wenn si unabhängig von Fèrnbaannetz betribbè werden, meischtens Glychschpannigè zwischè 500 un 1500V vowendet. Diè Faardrôtschpannig in Strõßèbaannetz übberschrittet dõby nu seltè 1000V.

Bi mit Glychschtrôm betribbenè Lokomotyvè wörred vor d Reièschlussfaarmotoorè bim Aafaarè Widerschtänd gschaaltet, welli mit èm Schaltwärk stufèwys kurzgschlossè wörred. Solang d Vorwiderschtänd ygschaaltet sin, wörd èn Deil vo dè Energy i dè Lok in Wärmi umgwandlet, so dass èn würtschaftlichè Betrièb nu bi vollschtändig kurzgschlossenè Aafaarwiderschtänd erreicht wörd. Spòter sin a dè Stell vo Vorwiderschtänd Chopper-Stüèrigè ygsetzt worrè, diè è fascht voluschtfreii Leischtigsregelig erlaubet.

Witeri Faarschtufè ergäbet sich durch d Nutzig vo dè Feldschwächig. Es wörd dõby deilwys d Fäldwicklig kurzgschlossè, so dass d Faarmotoorè bi chlyner wörrendem Drèèmoment höcheri Drèèzaalè erreichè ka. Bi Faarzüüg mit è baar Motoorè sin selli bi düèfè Gschwindigkeitè in Seriè gschaaltet, bi höcherè Gschwindigkeitè barallel. Es entschtôt dõdurch voschidni Schaltigsmöglichkeitè bi vir resp. sèchs Faarmotoorè è wesentlich größeri Zaal vo voluschtfreiè Faarschtufè.

Für Lokomotyvè, wo Drèèschtrôm uss dè Faarleitig beziènet, hèt mo i dè Regèl Asinchronfaarmotoorè mit Schleifringläufer vowendet. D Leischtigsschtüèrig erfolgt durch Yschaaltè vo zuèsätzlichè Widerschtänd in Läuferchreis, welli bi dè Aafaart stufèwys kurzgschlossè worrè sin, sowiè durch Umschaltig vo dè Pôlzaal vo dè Motoorè unter Aawendig vo dè Dahlanderschaltig.
Es sin also nu zwei odder vir würtschaftlichi Gschwindigkeitsschtufè möglich.

Bi Elegtroloks mit Wechsèlschtrômbetrièb wörd d Spannig vo dè Faarmotoorè durch è sog. Schaltwärk greglet. Sell bschtôt uss èm Stufèschaalter bzw. Faarschalter, mit dèm einzelni Abgriff vo dè Trafoschpuèlè vo Hand diräkt odder übber zwischègschaalteti Schütz aagschtüèret wörrè. Je nõch Bauart isch s Schaltwärk entwedder uff dè Hochschpannigssitè odder uff dè Niderschpannigssitè vom Trafo aagordnet. Bi Aaordnig uff dè Hochschpannigssitè wörd s Schaltwärk chlyner, well d Strööm au chlyner sin, d Aaforderig a d Isolationsschtoff sin abber wesèntlich höchèr.

Hütigi Elegtrolokomotyvè sin mit moderner, energyschparender Leischtungselegtronik vosää, si bsitzet nu no ein Trafo mit wènnigè feschtè Abgriff, a dennè d Traktionsstrômrichter (meischtens ein pro Drèègschtell) un d Hilfsbetrièbsumrichtèr (HBU) aagschlossè sin. Selli formet dè zuègfüürtè Glychschtrôm odder einphasigè Wechsèlschtrôm in èn Dreiphasèwèchselschtrôm mit variabler Frequènz um, welli diè kommutatorlosè un wartigsarmè Drèèschtrômfaarmotoorè vosorgt.
Meersischteemloks könnet mit unterschydlichè Faarleitigsschpannigè faarè. Dõmit isch èn gränzübberschreitendè Vokeer möglich – ohni zitraubendè Lokomotyvwechsèl.

Hütigi Elegtrolokomotyvè vowändet moderni, energyschparendi Leischtigselegtronik. Unabhängig vo dè vowendetè Strômart wörd diè zuègfüürti Energy uff èm Faarzüüg in Dreiphasèwechsèlschtrôm umgwandlet un dè Asinchronfaarmotorè zuègfüürt, welli fascht wartigsfrei sin.

Bi Wechsèlschtrômfaarzüüg isch vor èm Stromrichter nõ èn Trafo mit feschtèm Übersetzigsvohältnis aagordnet, wo d Schpannig uff èn düèferè Wärt setzè duèt un d Aabassig a diè voschidnè Nennschpannigè vom Wechsèlschtrômsischteem vornimmt.

D Hilfsbetrièb (Lüfter, Bumpè, Luftbrèssè etc.) wörred meischtens übber èn separatè chlynerè Strômrichter (Hilfsbetrièbsumrichter) mit Dreiphasèwechsèlschtrôm vosorgt. Sellè Strômrichter isch bi Glychschtrômlokomotyvè diräkt a d Faarleitigsschpannig aagschlossè, bi Wechsèlschtrômloks erfolgt d Spannigsvosorgig meischtens übber è eigeni Transformatorwicklig. D Uusgangsfrequènz vom Hilfsbetrièbsschtrômrichter wörd je nõch Leischtigsbedarf vo dè aagschlossenè Laschtè greglet. Bi älterè Lokomotyvè wörd d Hilfsbetrièbsschpannig durch èn rotyrendè Umformer erzüügt.

Dômit d Lok möglichscht seltè ligè blybt, sin wichtigi Sischteem dopplet uusgfüürt odder so gschtaaltet, dass bi Uusfall von èm Sischteem mit voringerter Leischtig witergfaarè wörrè ka. D Traktionsschtrômrichter sin oft asè gmacht, dass bi Uusfall von èm Halbleiter d Lokomotyv wènigschtens nõ mit eim Deil vo dè Motoorè betribbè wörrè ka.

Meesischteemlokomotyvè könnet mit unterschydlichè Faarleitigsschpannigèe faarè. Dômit isch ohni zitraubendem Lokomotyvwechsèl èn gränzübberschreitendè Vokeer möglich.

→ "Hauptartikel:" Hischtoriè vom elegtrischè Aadryb vo Schinnèfaarzüüg





</doc>
<doc id="46016" url="https://als.wikipedia.org/wiki?curid=46016" title="Diesellokomotive">
Diesellokomotive

È Disellokomotyv isch ès Trybfaarzüg vo dè Ysèbaan, des sini Aatrybsenergy vo einem odder meererè ybautè Dieselmotorè bezièt.

Disellokomotyvè sin im historischè Volauf erscht nõch dè Dampf- un Elektrolokomotyvè entwickelet worrè. S große Brobleem vo dè erschtè Vosuèch mit Diselmotorè für d Ysèbaatraktion isch d Notwèndigkeit, dè Motoor laschtfrei z startè un erscht nõch èm Hochlaufè vom Motoer è kraftschlüssigi Vobindig zu dè Aatrybsräder un zu dè Schinnè z erzüügè. 
Nõch aafänglichen Irrigè (Vosuèch, wiè bim LKW mit Rybigskuppligè aazfaarè) un singulärè Konzäpt (Disel-Druckluftlok mit Stangè-Aatryb wiè z. B. diè Disel-Sulzer-Klose-Thermolokomotyv stellt sich znägscht dè dissel-elektrischi Aatryb als bruuchbari Lösig usè, bi dèmm dè Diselmotoor èn Generator trybt, un dèm sin Stroom dè elektrischè Radaatrybsmotoorè uffgschaaltet wörd. Erschtmolls isch sell Konzept vom Juri Wladimirowitsch Lomonossow für è großi Streggèlokomotyv bi dè ab 1924 i dè Sowjetunion ygsetztè Disellokomoty SŽD-Baureiè Ээл2 aagwendet worrè.
Sell Konzept hèt sich bis hüt enèrè starkè Vobreitig erfreut; großi Deil vo dè Güèterzuug-Traktion z Nordamerika wiè au i dè Sowjetunion hèn dôdruff basyrt. Als Import sin diè 6-achsigè Großdiselloks us dè Sowjetunion au i d DDR (BR 130/131/132/142 un BR 120) glangt.
Z Mitteleuropa, vo allem z Dütschland, hèt sich d Disellokomotyv im wesentlichè erscht nõch èm Zweitè Wältkrièg mit dè hùdraulischer Kraftübberträgig durrèsetzè. Selli basyrt uff dè Föttinger-Kupplig un èm Konzèpt vom Drèmomentwandler sowiè dè fèrtigungstechnischè Entwickligè vo Unternèmmè wiè Voith. Dõby sin au einzelni sechsachsigi Diselloks mit bis zuè 120 t Gwicht als Entwickligsmuschtèr baut worrè (è V 320, è BR 240 un è V 300 für d JŽ), allerdings hèt diè Dütsch Bundesbaan mee uff virachsigi Loks mit bis zuè 80 t Gwicht. Dè Grund isch dè fälende Bedarf a großè Leischtigè uffgrund vo dè Elektrifizyrig vo dè Hauptschtreggè.

Hütigè Stand vo dè Technik sin diselelektrischi Lokomotyvè für dè Güètervokeer mit übber 4400 kW Aatrybsleischtig; Trybzüüg mit turboelektrischè Trybköpf erreichet inzwischè Reisegschwindigkeitè vo 240 km/h bi nèrè Dauerleischtig vo dè Faarmotorè vo 3300 kW pro Trybkopf. 

Im Personèvokeer wörred z Dütschland sit meererè Johr d Disellokomotyvè mee un mee durch diselbetribbeni Trybzüüg vodrängt, einzig d Beförderig vo schwèrè Schnellzüüg wörd übberwygend no mit Lokomotyvè durrègfüürt.

Zu dè Vorteil vo dè Disellokomotyv zellet, dass si im Gegèsatz zu dè Elektrolokomotyv kei düèri Obberleitig benötigt un anderersits vor un nõch dè Faart nit so uffwendig im Baanbetrièbswärk gwartet wörrè muè wiè zu früènerè Zitè d Dampflokomotyv. Dõher isch dè weltwitè Bschtand vo dè Ysebaagsellschaft a DisellokomotyvÈ höcher als dè a Elektrolokomotyvè. Zu dè Nõchteil von èrè Disellokomotyv zellet iri komplexi Antrybsmechanik un d Tatsach, dass si iren Energyvorrõt in Form vo Diselkraftschtoff mitfüürè muè. È witerè, zimli erheblichè Nõchteil isch, dass im Gegèsatz zuè Elektromotorè un Dampfmaschinnè èn Diselmotor nit us èm Stand Zuugkraft entwicklè ka un dass dõher è Disellokomotyv geigneti Kuppligs- un Kraftübberdrägigselemènt bruucht, diè èn laschtfreiè Start un è Hochlaufè vom Motor ermöglichet, bevor d Lokomotyv uff Zuugkraft beaaschprucht wörd. Well Rybigskuppligè i dè vorherrschendè Leischtungsklassè nit vofügbar sin, hèt sich d elektrischi odder hùdraulischi Energyübberdrägig durrègsetzt. Beidi sin immer mit Voluscht vobundè.

Immer mee Baanstreggè wörred mit Oberleitigè uusgschtattet ("Elektrifizyrig"). Übberall dört, wo è Obberleitig nit würtschaftlich baut odder betribbè wörrè ka (zum Byschpill bim Durchquerè vo Wüèschtè, unwäägsamem Gländ, im Nebbèbaanberych odder im Rangyrbetrièb), kömmet übberwigend Disellokomotyvè zum Ysatz.

È Disellok beschtoot us èm Faarzüügkaschtè mit Raamè un èm Faarwärk sowiè èm Motor un dè Kraftübberdrägig (mit Küül- un Nebbèaggregaat). Hinzuè kömmet Hilfsbetryb wiè d Drucklufterzügig, Aalaagè zu dè Zuugheizig un d Brèmsuusrüschtig (ggf. mit èrè dùnamischè Brèms) sowiè diversè Stüèrigs- un Sicherigstechnik. Hütigi Lokomotyvè vofüèget meischtens übber nu ein Motor, früèner hèt s abber au mehrmotorigi Faarzüüg (öppè d V 200). D DB AG hèt èn Raamèvotraag mit Bombardier abgschlossè, wellè d Entwicklig widder zuè meemotorigè Disellokomotyvè leitè könnt. 2013 söllet erschti TRAXX-Lokomotyvè uusgliferet wörrè mit vir Induschtrydiselmotorè. Je nõch benötigter Zuugkraf könnet denn Motorè aa- un dèzuègschaaltet wörrè.

Bim Motor handlet s sich i dè Regel um è Diselaggregaat, es hèt gää odder git abber au no folgendi Variantè:

Diè Dütsch Rychsbaan hèt Aafang der 1930er Jahre eine dieselpneumatische Lokomotive (V 120 001), bi dèrè ei Zilinderdrybwärk, wiè s vo dè Dampflok hèr bekannt isch, mit Druckluft us èm Diselkompresser gschpyst worrè sich. Selli Bauart hèt sich nit durrègsetzt.

D Chraftübberdräägig odder "Leischtigsübberdräägig" hèt bi nèrè Disellok folgendi Uffgaabè:

Drübber usè ka d Leischtigsübberdrägig au d Fungtion von èrè dùnamischè Brèms ermöglichè (hùdrodùnamischi odder elegtrischi Brèms). 

Hütigi Disellokomotyvè wörred mit hùdraulischer- odder elegtrischer Chraftübberdräägig baut. È mechanischi Chraftübberdräägig isch wegè dè voschleißintensyvè Sinchronisation bim Aafaarvorgang nu bi gringè Motoorleischtungè bis ca. 400 kW sinvoll un wörd dõher nu bi Drybwägè un Chlylokomotyvè vowendet; drübberusè kunnt s zuè Zuugchraftunterbrechigè wòrend èm Schaltvorgang. Diè mechanischi Chraftübberdrägig wörd dôher nõch èm Bau vom Uerdinger Schinnèbus (Baureiè 795 un 798) jôrelang nimmi vowendet. Diè aktuellè Lychtbau-Drybwägè Bombardier Talent, Alstom Coradia LINT un Siemens Desiro wörred mit diselmechanischer Chraftübberdrägig durch ZF Ecomat-Getriibè gliferet.

Hùdraulischi wiè au elegtrischi Chraftübberdrägig ermöglichet è brobleemlosi Aafaart sowiè è unterbrechigsfreii Zuugchraftentfaltig; beidi Artè vo dè Übberdrägig sin in allè Leischtungsklassè möglich. Diè hùdraulischi Chraftübberdrägig zeichnet sich dôby durch è kompakteri Bauform uus, wesswegè si bi dè meischtè vo dè hüt z Dütschland ygsetztè Lokomotyvè zu dè Aawendig kunnt. Nõchdeil isch dè relativ hoche mechanische Unterhaltigsuffwand. Vowendet wörred meischt Getrybe mit drei Strömigswandler bzw. zwei Wandler un ei Strömigskupplung. S git au Lösungè mit nu zwei Wandler; bi sellè isch allerdings d Spreizig so groß, dass s Beschlünigungsvohaaltè z wünschè übbrig lôt. Zuudemm fällt dè Würkigsgraad vom Getrybe am Ènd vo dè Kennlyniè stark ab. Bi chlynerè Leischtigè kömmet au hùdrostatischi Aatryb zum Ysatz.

Bi diselelegtrischer Chraftübberdrägig stimmet großi Deil vom Aatryb mit demm von èrè E-Lok übberii, allei d elegtrischi Leischtung wörd diräkt a Bord erzügt un nit extèrn zuègfüürt: S Ensemble uss Generatorè, Stüèrig un Faarmotoorè ersetzt denn Kuppligè, Getrybe un Wandler.

Wesèntlichè Vordeil vom diselelegtrischè Aatryb im Voglych zu dè hùdraulischè Chraftübberdrägig sin diè robuschteri Bauwys (nidrigerè Wartigsuffwand) un è besseri Leischtigsuusnutzig bsunders bim Aafaarè. Nõchdeil sin vo allem s höcheri Gwicht un Volumè. 

Elegtrischi Leischtigsübberdrägig git s in folgendè Bauformè:

D Stüèrig vom Aatryb bassyrt dôby durch Regèlig vo dè Erregermaschinnè sowiè ggf. durch zuèsätzlichi Regèligselemènt vor dè Faarmotoorè. 

Mischformè i dè Bauwys könnet iri Aatrybsenergy sowoll vom Generator als au von èrè Stromschinnè beziè (z. B. einigi Lokomotyvè vo dè US-amerikanischè Genesis-Baureiè).

Nebbè dè Ènergy, wo für d Traktion bereitgschtellt un übbertrait wörd, gits uff Disellokomotyvè im Regèlfall no Aggregaat un Überträgigsyrichtigè, die für folgendi Nebbèbetryb bruucht wörred: 
Für d elegtrischi Zuugheizig un Belüchtig sin bi diselhùdraulischè Lokomotyvè zuèsätzlichi, oft "Heizdisel" gnannti Diselmotorè ybaut worrè, diè uusschlièßlich èn Generator aatrybbè hèn. Bi diselelegtrischè Lokomotyvè ka d elegtrischi Energy sowoll für d Belüchtig als au d Heizig je nõch Bauart dè entsprechènd uusgschtattetè Hauptgeneratorè entnõ wörrè.




</doc>
<doc id="46017" url="https://als.wikipedia.org/wiki?curid=46017" title="Witznautalsperre">
Witznautalsperre

D Witznaudalschperri bzw. dè Stausee Witznau ("Witznaubeggi") isch è Bumpspycher-Stausee im Dal vo dè Schwarza bi Witznau, Üülingè-Birchèdorf, im Süèdschwarzwald.

Dè "Stausee Witznau" lyt im Dal vo dè Schwarza öppè 1,25 km obberhalb vom nammensgebendè Ort "Witznau" bzw. vo dè Mündig i d Schlüècht (Koordinaten luèg obbè) uff ca. 475 m ü. NN. S Kraftwärk un dè Stausee liget uff èm Gebièt vo dè "Gmeindè Wylè" un "Üülingè-Birchèdorf". Uumittelbar öschtlich uff èm Buckel befindet sich d Ortschaft Berau, Gmeind Üülingè-Birchèdorf, mit èm zu dè Bumpspycheraalaag ghörendè Wasserschloss.

Èm Stausee nõch füürt d Kreisstrõß 6561 vo dèrè uus è Gmeindestrõß uff dè Buckel im Weschtè gu Nöggèschwyl, Gmeind Wylè, füürt.

Dè "Stausee Witznau" isch s Unterbeggi vom Bumpspycherwärk Witznau bi dè Schluchseewärk AG zwischè m Schluchsee un èm Hochrhy.

D Dalschperri übernimmt für d "Mittelschtufè", s Bumpspycherkraftwärk Witznau d Funktion vom Unterbeggi mit èm Stausee Schwarzabrugg als Obberbeggi.

Glychzitig isch si für d "Unterschtufè", s Kraftwärk "Waldshuèt", s Obberbeggi mit èm Rhy als "natürlichs" Unterbeggi (Rückschtauberych vom Flusskraftwärk "Rhykraftwärk Albrugg-Dogerè AG" ("RADAG")).

D Obberschtufe bildet dè Schluchsee (Obberbeggi) zämmè mit èm "Stausee Schwarzabrugg" (Unterbeggi).

Dè "Stausee Witznau" wörd durch è Weer a dè "Schlüècht", i dè Nòchi vo dè Mettma-Mündig, zuèsätzlich mit Wasser vosorget.

S Kraftwärk Witznau hèt als "Mittelschtufè" vo dè drei Stufè diè gröscht Fallhöchi vo 250 m. Sini Uusbauleischtung betrait 220 MW "Turbinèleischtung" un 128 MW "Bumpèleischtung".

S Absperrbauwärk isch è Gwichtsschtaumuèr us Bedong. S Kraftwärksgebäude isch uff d Muèr uffgsetzt worrè.

D Bauzit vo dè Staumuèr hèt vo 1939 bis 1943 duèret, als es Kraftwärk mit èm erschtè Maschinnèsatz in Betrièb gnõ worrè isch. Chriègsbedingt sin d Bauarbetè unterbrochè worrè. Erscht 1950 isch s Kraftwärk mit insgsamt vir Maschinnè vollschtändig in Betrièb gnõ worrè.



</doc>
<doc id="46019" url="https://als.wikipedia.org/wiki?curid=46019" title="Schwarzatalsperre">
Schwarzatalsperre

D Schwarzadalschperri bzw. dè Stausee Schwarzabrugg ("Schwarzabeggi") isch èn Bumpschpycher-Stausee im Dal vo dè Schwarza bi Hüserè im Süèdschwarzwald.

Dè Stausee Schwarzabrugg lyt im Dal vo dè Schwarza uff ca. 723 m ü. NN. D Stauschtufè bzw. s Kraftwärk Hüserè stôt, trotz eignem Nammè "Schwarzabrugg", namentlich in Vobindig mit èm uff èm Bergruckè im Weschtè ligendè Ort Hüserè (889 m ü. NN). S Kraftwärk un èn Deil vom Stausee liget uff èm Gebièt vo dè Gmeind Hüserè. Dè gröscht Deil vom Stausee lyt abber uff èm Gebièt vo dè Gmeind Schluchsee.

Uff èm Bergruckè im Oschtè lyt dè Ort Staufè, Gmeind Grõfèhuusè, wellem si Gebièt au bis nõch a dè See reicht.

Vo beidè Bergruckè füürt è Strõß zum Stausee bzw. Kraftwärk. D Strõß durch s Schwarzadal isch nu bedingt zuègänglich (Forschtwäg bzw. Wärksstrõß).

Dè Stausee Schwarzabrugg isch èn Deil vom Bumpspycher-Netzwärk vo dè Schluchseewärk AG (mit Sitz z Laufèburg) zwischè m Schluchsee un Rhy.

Diè Dalschperri übernimmt für d "Oberschtufè", s Bumpspycherkraftwärk Hüserè (Schwarzabrugg), d Funktion vom Unterbeggi mit èm Schluchsee als Obberbeggi.

Glychzitig isch si für d "Mittelschtufè", s Bumpspycherkraftwärk Witznau, s Obberbeggi mit èm Stausee Witznau, Gmeind Üülingè-Birchèdorf, als Unterbeggi.

Für e "Unterschtufè", s Kraftwärk Waldshuèt, bildet dè Stausee Witznau als Obberbeggi mit èm Rhy als natürlichè Unterbeggi (Rückschtauberych vom Flusskraftwärk "Rhynkraftwärk Albrugg-Dogerè AG" (RADAG)).

Dè Stausee Schwarzabrugg wrd in sinèrè Funktion vo zwei witerè Stauseè flankyrt:

S Abschperrbauwärk vo dè Schwarzadalschperri isch è 43 m hochi Gwichtsschtaumuèr.
S gschtauti Wasser wörd im Kraftwärk Witznau zu dè Stromerzügig bruucht. Sèllèm sini Nennleischtig bedrait 220 MW .

Die mengmõl au Schwarzadalschperrè gnannti Dalschperrè a dè Schwarza (Saale) z Thüringè isch d Dalschperri Scheibe-Alsbach.

Für Wartungsarbètè, Revisionè un Sanyrungè wörd dè Schwarzastausee in sèltènè Fäll drochè glait, i dèm mò dè Grundablass ganz uffmacht un dè Zuèlauf vom Chraftwärch Hüsèrè ganz zuèmacht. I sèllèm Fall flüèßt nu d Schwarza resp. dè Schwarza-Räscht, wo vom Grundablass vo dè Schluchsee-Staumuèr hèr chunnt, durch s Schwarzabeggi durrè. Sèll isch abber so wènnig, dass nu no è mittlers Bächle, abber kein See dèvo eksischtyrè cha. È drochè glaites Seebeggè isch attraktyv für mèngi Bsuècher un Yheimischi, wo vo Brändè uff Hüsèrè odder umkeert übber d Schwarzabrugg faarèd. Vom Aafang Mai 2018 - Èndi Septemèr 2018 isch sèll Ereignis mòl widder ydroffè
Im 1029. Tatort mit èm Titel "Goldbach", wo glychzitig dè 2. Fryburger Tatort gsi isch, hèt au dè Schwarza-Stausee mitsamt dè Staumuèr mitschpillè dürfè. 




</doc>
<doc id="46021" url="https://als.wikipedia.org/wiki?curid=46021" title="Mettmabecken">
Mettmabecken

S Mettmabeggi bzw. d Mettmadalschpèrri (; "Mettmastausee") isch è Bumpspycher-Stausee im Dal vo dè Mettma bi Brendè, Gmeind Üülingè-Birchèforf, im Süèdschwarzwald.

Dè Mettmaschtausee lyt im Dal vo dè Mettma uff ca. . Dè nägschte Ort isch Brendè (896 m), èn Ortsdeil vo Üülingè-Birchèdorf, wo im Weschtè uff èm Bergruckè zwischè Mettma un Schwarza lyt. Dè Stausee lyt uff èm Gebièt vo dè Gmeind Üülingè-Birchèdorf.

Uff èm Bergruckè im Oschtè lyt dè Ort Hürrlingè, èbbèso èn Ortsdeil vo Üülingè-Birchèdorf.

Vo beidè Bergruckè un durch s Mettmadal füüret untergordneti Strõßè zum Stausee, diè nu bedingt für dè Vokeer freigää sin.

Dè Mettmaschtausee isch èn Deil vom Bumpspycher-Netzwärk vom Schluchseewärk AG Laufèburg zwischè m Schluchsee un èm Rhy.

Dè Stausee bildet im Netzwärk, nebbè m Albbeggi im Albdal, ein vo dè zwei Sitèärm in Vobindig mit èm Stausee Schwarzabrugg (S Unterbeggi für s Kraftwärk un dè Abschluss vo dè "Obberschtufè" bzw. s Obberbeggi vo dè "Mittelschtufè"). S Mettma- un Albbeggi fungyred dõdeby nu als Reservoir für d Mittelschtufè, falls nit gnuèg Wasser übber dè Hauptzuèfluss, d Schwarza, durab chunnt.

S Abschperrbauwärk vom Mettmaschtausee isch è 45 m hochi Gwichtsschtaumuèr.
S gschtaute Wasser wörd für d Mittelschtufè, im Kraftwärk Witznau, zu dè Stromerzügig gnutzt. Sellem sini Nennleischtig betrait 220 MW.




</doc>
<doc id="46022" url="https://als.wikipedia.org/wiki?curid=46022" title="Kraftwerk Witznau">
Kraftwerk Witznau

S Chraftwärch Witznau isch è Bumpspycherchraftwärch mit 220 MW Erzüger- un 128 MW Bumpleischtung bi Witznau, èm Ortsdeil vo Üülingè-Birchèdorf, im Süèdschwarzwald. 

S Chraftwärch isch, obwoll s am Fuèß vom Damm lyt, wo s Witznaubeggi bildet, übber èn 9,3 Kilometèr langè Druckschtollè durch dè im Generatorbetrièb 133 Kubikmetèr un im Pumpbetrièb 40 Kubikmeter Wassèr flüèßè könnet, mit dè Schwarzadalschperri vobundè. S Witznaubeggi selbscht isch glychwoll s Oberbeggi vom Kraftwärk Waldshuèt un Unterbeggi vom Kraftwärk Witznau.




</doc>
<doc id="46025" url="https://als.wikipedia.org/wiki?curid=46025" title="Albbecken">
Albbecken

Dè Albschtausee bzw. s Albbeggi "(Albdalschperri)" isch è Bumpschpycher-Stausee im Dal vo dè Alb bi St. Bläsi im Süèdschwarzwald.

Dè Albschtausee lyt im Dal vo dè Alb uff ca. . Dè nägschti Ort isch d Stadt St. Bläsy (), wo s Gwerbegebyt im Süèdè bis a s Ènd vom Stausee reicht.

Dè Stausee lyt zum gröschtè Deil vo sinerè Flächi uff èm Gebièt vo dè Stadt St. Bläsy, èn chlynè Deil vom See im Weschtèe sowiè fascht diè ganz Staumuèr liget uff èm Gebièt vo dè Gmeind Dachsbärg.

Diè Landesstrōß 154, d "Albdalstrõß", füürt vo Albrugg am Rhy durch s Albdal nõch St. Bläsy un volauft ca. 1,4 km entlang vom Oschtufer vom Albbeggi, bevor si d Stadt St. Bläsy erreicht.

Dè Albstausee isch èn Deil vom Bumpspycher-Netzwärk vom Schluchseewärke AG Laufèburg zwischè m Schluchsee un Rhy bi Waldshuèt.

Dè Stausee bildet im Netzwärk, nebbè m Mettmaschtausee im Dal vo dè Mettma, ein vo dè zwei Sitèärm in Vobindig mit èm Stausee Schwarzabrugg (Unterbeggi für s Kraftwärk vo dè "Oberschtufè" bzw. Oberbeggi vo dè "Mittelschtufè") im Schwarzadal.

S Abschperrbauwärk vom Albbeggi isch è 28 m hochi Gwichtsschtaumuèr.
S gschtaute Wassèr wörd im Kraftwärk Witznau zu dè Stromerzügig gnutzt. Selli Nennleischtig betrait 220 MW.

Im Albbeggi sin bi nerè Stauraumsanyrig d Sediment nit uff Deponiè vobrôcht worrÈ, sondern im Spüèlvofaarè zuè nèrè Vogelinsel uffgschüttet worrè.




</doc>
<doc id="46027" url="https://als.wikipedia.org/wiki?curid=46027" title="Eggbergbecken">
Eggbergbecken

S Eggbärgbeggi isch s Obberbeggi vom Bumpspycherkraftwärk Säckingè vom Schluchseewärk. S Eggbergbeggi lyt uff èm Eggbärg bi Säckingè im Kreis Waldshuèt-Düèngè z Badè-Württèbärg.

Zuèsätzlich hèt s Beggi au natürlichi Zuèflüss, welli übber Beileitigè us dè Flüss Murg, Ibach un Dorfbach annègfüürt wörrè. Dodefür isch èn 12,5 km langè Freischpygelstollè aaglait worrè.

S Beggè hèt èn Ringdamm us Steischüttig mit ènèrè Asphaltbedong-Ußèdichtig.

Als Unterbeggi diènt dè durch è Weer uffgschtaute Hochrhy. Bi nèm Wasserschtand vo 289,28 m ü. NN im Rhy betrait diè maximaal Fallhöchi 410,72 m.
Am Rhynweer befindet sich zuèsätzlich è Laufwassèrkraftwärk, s Rhykraftwärk Säckingè.




</doc>
<doc id="46028" url="https://als.wikipedia.org/wiki?curid=46028" title="Liste von Talsperren in Baden-Württemberg">
Liste von Talsperren in Baden-Württemberg

D Lischtè vo Dalschperrè un Stauseè z Badè-Württèbärg zeigt è Uuswaal z Badè-Württèbärg befindlichè Dalschperrè un Vorschperrè sowiè Stauseè, Staubeggi un Hochwasserrückhaltibeggi.

Bi dèrè Uffzellig handlet s sich nu um è alphabetische Lischtè, us dèrè au d Flächi und s Volumè vo Stauseè ersichtlich isch.

Diè i dè Uusgangsaasicht alphabetisch nõch Nammè sortyrti Tabelle isch durch Klick uff d Simbol bi dè SpaltèübberschriftÈ sortyrbar. Einigi Erlüterungè un Abkürzungè zum Voschtändnis vo dè Tabellè befindet sich unnè.
Erlüteret sin nõch alphabetisch sortyrtè Spaaltèübberschriftè einigi Infos zum jewyligè Spaaltèinhalt (für i dè Tabellè vowendeti Kürzel luèg unnè im Absatz "Abkürzigè"):

I dè Tabellè vpwendeti Abkürzigè bedütet:



</doc>
<doc id="46029" url="https://als.wikipedia.org/wiki?curid=46029" title="Hornbergbecken">
Hornbergbecken

S Hornbärgbeggi isch s Obberbeggi vom Bumpspycherkraftwärk Wehr, welles Unterbeggi vo dè Wehradalschperri darschtellt. Es lyt bi Herrischryd (Ortsdeil Hornbärg) un bi dè Stadt Wehr im Landkreis Waldshuèt z Badè-Württèbärg uff dè Kuppè vom Langè Eck, èm högschstè Bärg vom Hotzèwald. S Beggi isch 1975 in Betrièb gnõ worrè, un diènt allei dè Stromerzügig im Bumpschpycherbetrièb un wörd vo dè Schluchseewärk AG betribbè.

È baar hundert Metèr süèdlich vom Hornbärgbeggi soll als Deil vom zuèkünftigè Bumpspycherkraftwärk Atdorf bis 2021 s Hornbärgbeggi II entschtô. Mit fascht 1 km Längi un 9 Millionè m³ Spycherraum soll s dütlich größer uusfallè als es bereits vorhandene Hornbärgbeggi.

S Hornbärgbeggi isch mit sim Stauzyl uff diè högchstglegeni Stauaalaag vo Dütschland. S 700 m lange, 300 m breite un 46 m düèfe Beggi hèt èn Ringdamm mit èrè Grundrissform wiè nè Stadion (Halbkreis mit graadè Stuck). Dè Staudamm beschtôt uss Fels- un Èrdmassè. Er isch uff dè Innèsitè durch Asphaltbedong abdichtet un d Ußèsitè isch durch d Begrünig vor Erosion gschützt. Im Beggi stönn zwei Türm, dè Ylaufturm un dè Uffzugsturm. Beidi Türm sin a irem Kopfènd mitenand vobundè. Dè Zuègang zum Uffzugsturm erfolgt übber èn Gang, wellè unter dè Beggèsollè volauft.

S Wasserkraftwärk mit èm Wasserschloss isch als Kavernenkraftwerk uusgfüürt. Diè elegtrischi Nennleischtig vo dè vir Turbinè betrait zämmè 910 MW, bim Bumpè 980 MW.
Im Bumpbetrièb wörd èn Volumèschtrom vo bis zu 144 m³/s erzylt, womit 7,9 Schtundè benötigt wörred, um 4,1 Millionè m³ Wassèr us èm 625 m düèfer glegenè Unterbeggi i s Hornbärgbeggi z beförderè. Sy Gsamtfassigsvomögè reicht uus, um im Volllascht-Turbinèbetrièb Strom für 6,8 Stundè z erzügè (Uusbauwassermengi 180 m³/s ). Dè Wassèrschpygel im Staubeggi sènkt sich dodurch um 36 m.




</doc>
<doc id="46030" url="https://als.wikipedia.org/wiki?curid=46030" title="Absperrbauwerk">
Absperrbauwerk

Ès Abschperrbauwärk isch èn Deil von èrè Stauaalaag, èmène Bauwärk, wo vo Menschè gschaffe worde isch. Ès wörd meischtens im Lauf vo Flièßgwässer errichtet, um èn Stausee entschtô z lõ un in Kraftwärk Elegdrizität z erzüügè chöne. 
Abschperrbauwärk-Artè:


</doc>
<doc id="46032" url="https://als.wikipedia.org/wiki?curid=46032" title="Staustufe">
Staustufe

È Stauschtufè isch è Aalaag zum Uffschtauè von èm Fluss, um dè Wassèrschtand flussuffwärts un flussabwärts z reglè. Meischtens liget in èm staugregletè Flussabschnitt meereri Stauschtufè hinterènand.

Es handlet sich - im Unterschyd zuè nèrè Dalschperri - um è Stauaalaag, diè im wesentlichè nu dè Fluss un nit diè ganz Dalbreiti abschperrt. Siè bschtôt uss Wehr un ggf. èm Kraftwärk un enerè Schiffsschlüüsèaalaag. Obberhalb von èrè Stauschtufè befindet sich d Stauhaltig, welli glegèntlich von èrè seeartigè Erwiterig (Stausee) isch un je nõch Gländ vo Stauhaltigsdämm sitlich begränzt wörd.

S Haupt-Abschperrbauwärk isch meischt è Wehr, seltèner è Staumuèr odder èn Staudamm. Je nõch Bauart wörd zwischè verschidnè Wehr unterschiddè:


Diè Form vo dè Wehrkronè ka breitkronig, strömigsgünschtig uusgrundet odder scharfkantig uusgfüürt worrè. D Form beyflusst sowoll d Abflussleischtig bi fixem Obberwasserschtand als au möglichi Unterwassèryflüss.

Uff dè Weerkronè stellt sich im allgemeinè èn Flièßwechsèl vom Strömè zum Schièßè y. Sellè Flièßwechsèl chunnt mit èrè Beschlünigung vom Abfluss uff èm Weerruggè dehèr. Unter Umschtänd cha bi größerè Abflüss un/odder bi gringè Weerhöchè dè relatyv hoche Unterwasserschtand für èn Rückschtau uff dè Weerkronè sorgè. Dè idealerwys vollkommene (durchs Unterwasser ungschtörte) Übberfall gòt denn in èn unvollschtändigè Übberfall übber, mit èRè Aahebig vom Wasserschtand im Oberwasser.

Größeri Weeraalaagè wörred meischtens mit meererè Weerfèlder mit Weervoschlüss (Regeligsorgaan) uusgrüschtet, wo drènnt vonènand bediènt wörrè könnè. Uus Sicherheitsgründ söttet Weer è Fèld mee haa als erforderlich (n-1-Regèl), demit ein gfaarlos infolg vo Revision odder Voklausig bi Hochwasserereignis uusfallè cha.

A schiffbarè Gwässer vofüèged Stauschtufè übber Schlüüsè, um dè Schifffaart d Übberwindig vo Höhèunterschyd zu ermöglichè.

Um d Durchgängigkeit vom Flièßgwässer für aquatischi Organismè z gewäärleischtè, wörred zuènemènd Umgehigsgrinn bzw. Fischtreppè aagordnet odder èn Deil vo dè Weeraalaag als flach gneigti raui Rampè uusgfüürt.

Byschpill für durch Stauschtufè gregleti schiffbari Flüss sin:


Seer chlyni Stauschtufè dièned dè Abflussmessig (Pegèl). D Höchi vom Wasserschtand übber m Übberfall git Uuskumpft übber diè abflüèßendi Wassermengè. Dè Übberfall von èm Pegèl enthaaltet meischtens è dreieggförmigi Uusschparig für chlyni Wassermengè.

Im saloppè Ton vo RadiomoderatorÈ isch è Stauschtufè èn Gradmessèr für èn Verkehrsstau uff dè Strôß.



</doc>
<doc id="46033" url="https://als.wikipedia.org/wiki?curid=46033" title="Wehratalsperre">
Wehratalsperre

D Wehradalschperri isch è Dalschperri vo dè Wehra bi Wehr im Landkreis Waldshuèt z Badè-Württèbärg. Als Unterbeggi vo dè Hornbergschtufè (Kraftwärk Wehr) isch si èn Deil vom Schluchseewärk. S Obberbeggi vom Pumpschpycherkraftwärk isch s Hornbärgbeggi; d Kavernè mit èm Kraftwärk lyt im Bärg öppè uff halber Streggi zwischè Obber- un Unterbeggi.

Dè Abfluss vo dè Wehra us èm Stausee erfolgt übber èn Ylaufbauwärk durch èn Stollè i dè Haaldè öschtlich nebbè m Abschperrbauwärk. Znägchst isch d Wassèrkraft dodeby nit zu dè Stromerzügig gnutzt worrè. I dè Johr 1998 bis 2000 isch è zuèsätzlichs Chlywassèrkraftwärk mit ènèrè Ossberger-Turbinè ybaut worrè. Selli hèt è maximali Leischtig vo 1,135 MW. D Fallhöchi variyrt je nõch Wasserschtand im Stausee zwischè 16 un 36 Metèr. D mittleri Fallhöchi betrait 29 Metèr.

S Abschperrbauwärk vo dè Wehradalschperri isch èn Staudamm us Steischüttmatriaal mit èrè Asphaltbedong-Ußèdichtig. Er isch vo 1971 bis 1974 baut und 1975 in Betrièb gnõ worrè. Zu dè Hochwassèrentlaschtig diènt èn zweitè Stollè weschtlich vom Staudamm.

A dè Stauwurzel befindet sich è Vorschperri.




</doc>
<doc id="46034" url="https://als.wikipedia.org/wiki?curid=46034" title="Baritonhorn">
Baritonhorn

S Baritonhorn (churz "Bariton", mängmol au "Baryton") isch è Blèchblôsinschtrumènt mit 4 odder 3 Ventyl, èm Tenorhorn ziemli äänlich. Grundschtimmig vom Bariton isch ebbèfalls Kontra-B, s isch abber witmensuryrter baut.

Blôsè wörd s Baritonhorn mit èm Kessèlmundschtugg.
Z Mittel- un Oschteuropa wörd s Bariton meischtens i dè ovalè (böhmischè) Form vowendet. I dè letschtè Johr hèt sich zunemmend au diè graade Bauform etablyrt, s Euphonium, sowiè è graadi (dütschi) Form mit èm Schalltrichter nach vornè, s Bellfront (oft au als Oberkrainerbariton bezeichnet), für spezièlli Zwäck als bruuchbar erwisè. Dè Bellfront stammt us èm westeuropäischè Ruum (Frankrych, Benelux-Staatè, Iberischi Halbinslè un vo allem Großbritanniè). Gmeinsam isch allè gnanntè Hörner è Grundroorlängi vo 2,62 m (entschpricht dè Grundschtimmig Kontra-B).

Èn Unterschyd zum Tenorhorn ergit sich uss dè Mensur vom Bariton, welli wesentlich witer, d. h. stärker konisch isch als sebigs vom Tenorhorn. Dè Mensurunterschyd zwischè dè beidè Hörner isch öppè voglychbar mit sellem zwischè Kornett un Flügelhorn, wenn au nit ganz so uusprägt.

Uffgrund vo dè witerè Mensur ka dè Grundton vom Bariton lychter als Pedalton gschpillt wörrè, als uff èm Tenorhorn. Witerhy klingt s Bariton è bitzeli weicher un i dè düèfè Laagè voller als s Tenorhorn. Hützdaag wörred Tenorhornschtimmè meischtens, wegèm weicherè Klang, mit èm Bariton gschpillt. Ußerdem füürt diè witti Mensur dezuè, dass d Intonation uff èm Bariton variabler isch als selli vom Tenorhorn. Dõher könnet vor allem i dè düèferè Laagè schlächt stimmendi Dön vom Baritonschpiller no lychter mit üm Aasatz korrigyrt wörrè. È Unterschyd lyt au dõrin, dass dè Bariton meischt mit vir (mengmõl au füüf) Ventyl uusgschtattet isch. S virte Ventyl isch s Quartventyl, welles nit nu zuè ner besserè Stimmig vo bschtimmtè Dön (c un F mit 4 statt 1+3, H un E mit 2+4 statt 1+2+3) bytrait, sondern èm Inschtrument è um d Quartè erwiterti Donskala i dè Düèfi voleit (düèfschtè Don ußer Pedaldon Kontra-B isch Kontra-H).

D Tenorhornschtimm wörd im Violynschlüssel notyrt, wärend d Stimmè für s Bariton oft au im Bassschlüssel gschribbè wörred.
Stimmè im Violinschlüssel für s Bariton wörred oftmals abber ebbèfalls vowendet, bsunders im Süèdweschtè vo Dütschland un i dè Schwiz. Sell hèt traditionelli Gründ, i dè Praxis sin Baritonschpiller oft Blächblõser, welli uff dè hohè Inschtrumänt Drompetè, Flügelhorn odder Es-Horn aagfangè hèn un sellèwäg d B-Stimmè mit Violynschlüssel gwoont sin. Glernti Baritonschpiller fanget hütt zuènemend mit dè klingendè Notation (C-Stimm) un Bassschlüssel aa.

Im Bosuunèchor wörd meischt s Baritonhorn im Bass un s Tenorhorn im Tenor ygsetzt. Dört wörred beidi Stimmè i dè Regel im Bassschlüssel notyrt.

Wärend s Baritonhorn früèner drennt vom meischtens dreischtimmigè Tenorhornsatz notyrt un vowendet worrè isch, hèt sich selli Unterscheidig ugfähr sit Beginn vo dè 1990er-Johr übberlèbt. Bi dè Bsetzig vom Blõsorcheschter hèt mo mee un mee uff s 2./3. Tenorhorn vozichtet, un dômit nu no d Bariton- un 1. Tenorhorn-Stimm bsetzt. Diè Bsetzig i dè westeuropäischè/amerikanischè Literadur sièt bi dè modernè Stüggle oft nu ei Stimm für s Tenor- und Baritonhorn vor, woby d Tenorschtimm im Violin- (B-Stimm) s Bariton im Bassschlüssel (C-Stimm) notyrt wörd.

Bi Neuaaschaffigè gôt dè Trend vom Tenorhorn zum Baritonhorn. D Aaforderigè a dè Baritonschpiller wörred durch selli Praxis höcher, well er nummè nit nu für d Bariton- sondern au für d Tenorlaag im Blechregischter zuèschtändig isch. Konkret stosst Baritonschtimm mittlerwyl bis zum klingendè b' un höher vor, z. B. im Stugg "MacArthur Park" vom Philip Sparke. Diè bereits erlütertè Unterschyd zwischè Tenor- un Baritonhorn wörred asè nimmi für è erwiterts Klangbild gnutzt. Anderersits sin diè beidè Hornvariantè i dè höcherè Lagè (ugfähr vom b uffwärts) uffgrund vo irem beinah identischè Klangschpektrum i sellè Laagè ohnehin kaum vonenand z unterscheidè, well d Formantè dört kein Yfluss mee hèn. Neueri Kompositionè bsetzet d Tenorlaag mee un mee mit èm Waldhorn, bspw. in Arrangements vo Filmmusik, wa d Ysatzmöglichkeitè vom Tenorhorn bi moderner Blõsmusik witer yschränkt. D Belièbtheit vo Tenor- un Baritonhorn i dè traditionellè Blõsmusik (insbes. Marsch- un Polkaliteradur) isch witerhy ubrochè, bspw. bim Stugg "Böhmischer Traum" vom "Norbert Gälle". D Stimmfüürig vom Baritonhorn unterscheidet sich dütlich vo sellerè vom Tenorhorn, so wiè sich d Baritonschtimm un -laag generell dütlich vo dè Tenorschtimm unterscheidè duèt (Byschpill: Florentiner Marsch vom Julius Fučík). S Baritonhorn erfüllt im Blõsorcheschter oft diè glych Funktion wiè s Fagott, woby s zweitere nu bi symphonischè Blõsorcheschter bsetzt wörd. Generell füllt dè Bariton d Luckè zwischè Tenor- un hocher Basslaag, lyt also klanglich zwischè Tenorhorn und Es-Tuba.

Im anglophonè Sprõchruum vostôt mo unter èm baritone horn (oder kurz "baritone") è düèfs Mitglyd vo dè Saxhorn-Familliè, welles ebbèfalls in B gschtimmt isch un dômit èm dütschè Tenorhorn entschpricht. Analog dezuè lott sich dè änglisch Begriff "euphonium" mit èm dütschsprachigè Baritonhorn voglychè.

S hèt i dè Regèl drei odder vir Périnetventyl ohni Kompensationssischtem. Z Großbritanniè isch es praktisch uusschlièßlich in Brass Band aazträffè. In dè USA wörd s au hüüfig in High School- un College-Kapellè gschpillt, well villi Schuèlè no älteri Leihinschtrumänt im Fundus hèn. Selli wörred bi Neuaaschaffigè abaer voschtärkt durch eifachi Euphoniè ersetzt.

S hütt no glegentlich aaztrèffende Missverständnis, dass es sich bi dreiventyligè Inschtrumänt grundsätzlich um Baritön ud bi virventyligè um Euphoniè handelè duèt, goot druff zrugg, dass mengi amerikanischè Hèrschteller früèner iri Topmodell unvschtändlicher Wys als "Euphoniè" un iri Yschtygermodèll als "Baritone" vomarktet. I dè Praxis sorgt d unterschydlichi Interpretation vom Begriff Bariton i dè dütschè bzw. englischè Sprooch in dütschsproochigè Musikerkreis für glegentlichi Irritationè, well diè Bezeichnigè bi villè Notèsätz uff di änglisch Sprõch abgschtimmt sin (betrifft sowoll Titel wiè au Inschtrumäntèbezeichnigè, bsunders bi dè umtrybigè Volääg us dè Benelux-Länder).

Èn ähnlichs Inschtrumänt wiè s "änglischi Bariton" isch au z Frankrych als "baritone" odder "barytone" gebrüüchlich, dört abber mit drei Ventyl un Kompensationssischtem.


</doc>
<doc id="46036" url="https://als.wikipedia.org/wiki?curid=46036" title="Quadrat (Arithmetik)">
Quadrat (Arithmetik)

In dr Arithmetik isch s Quadrat vonere Zahl definiert as s Produkt vo dr Zahl mit sich sälber, das heisst me bekunnt s Quadrat vonere Zahl, indämm me se mol sich sälber rächnet (Multiplikation). Oder me definierts as d Pottänz vo derä Zahl mit em Exponänt 2. Dämentsprächend schribt mes Quadrat als e hochgstellti 2.
Byspiil: "3 (im) Qudrat" oder "3 hoch 2"
D Funktion formula_2, wo jedere reelle Zahl formula_3 ihr Quadrat formula_4 zueordnet, heisst "Quadratfunktion" und ghört zu de quadratische Funktione. Ihr Graph isch die sogenannti Normalparable. 

D Umkehrfunktion vo der Quadratfunktion, wo uf nit-negativi reelli Zahle iigschränkt isch, isch d (Quadrat-)Wurzlefunktion, wo jedere Zahl formula_5 ihri Quadratwurzle formula_6 zueordnet. 


</doc>
<doc id="46039" url="https://als.wikipedia.org/wiki?curid=46039" title="Roald Amundsen">
Roald Amundsen

Dr Roald Engelbregt Gravning Amundsen (* 16. Juli 1872 in Borge, hüte Fredrikstad, Norwääge; † vermuetlig 18. Juni 1928 in dr Arktis in dr Näächi vo dr Bääreninsle) isch en erfolgriiche norwäägische Polarforscher gsi.

Dr Amundsen und säggs anderi si vo 1903 bis 1906 as Ersti uf em Schiff Gjøa dur d Nordwestpassaasche gfaare. 

Am 14. Dezämber 1911 si är und vier Begläiter as ersti Mensch bim geografische Südpol aachoo, no vor sim britische Rival Robert Falcon Scott, wo am am 18. Januar am Pol gsi isch und denn uf dr Räis zrugg umchoo isch. 

1918 isch er vom norwäägische Tromsø us dur d Nordostpassaasche uf Nome z Alaska gfaare, und isch dört 1920 aachoo. Vor iim het das nume dr Adolf Erik Nordenskiöld fertigbrocht.

Wil weder dr Robert Peary no dr Frederick Cook oder dr Richard Byrd chönne bewiise, ass si am geografische Nordpol gsi si, isch s mööglig, ass dr Amundsen au zu de erste Mensche ghöört, wo dört aachoo si. Zämme mit 15 andere Expedizionsmitgliider isch er am 12. Mai 1926 uf eme transarktische Flug im Luftschiff "Norge" am Nordpol aachoo. 

Dr Amundsen isch 1928 umchoo, won er e Rettigsflug gmacht het, zum em italiänische Polarforscher Umberto Nobile go z hälfe, wo mit sim Luftschiff in dr Arktis in Noot groote isch. Mä het si Liiche nie gfunde.




</doc>
<doc id="46040" url="https://als.wikipedia.org/wiki?curid=46040" title="Ferdinand Magellan">
Ferdinand Magellan

Dr Ferdinand Magellan, portugiisisch "Fernão de Magalhães", Ussprooch: , spanisch "Fernando de Magallanes" (* 1480 z Sabrosa, Portugal; † 27. April 1521 uf Mactan, Philippine) isch e portugiisische Seefaarer gsi, wo im Ufdraag vo dr spanische Chroone gseeglet isch. Dr Magellan het die ersti Seeglig um d Wält ume gmacht, isch aber persönlig nit häim cho, wil er uf dr Räis döödet worde isch. D Gschicht vo sinere Räis isch vor allem dur dr Bricht vom Antonio Pigafetta bekannt worde, wo uf dr Räis drbii gsi isch.

Dr Magellan het sine Eltere verloore, won er zääni gsi isch. 1492 isch er Paasch am Hoof vom Köönig Johann II. vo Portugal worde. 1505 het en dr Vizeköönig Francisco de Almeida uf Indie mitgnoo und er het uf dr Räis e Möiterei verhinderet. 1511 isch er bi dr Eroberig vo dr bedütende Haafestadt Malacca im hütige Malaysia drbii gsi. Im Dezämber 1511 isch er bi dr Expedizion under em Kommando vom António de Abreu zu de Gwürzinsle mitgmacht.

Er isch zrugg uf Portugal, isch 1513 uf Marokko gschiggt worde und isch dört in dr Schlacht vo Azamor verwundet worde. 1514 isch er us em portugiisische Staatsdienst entloo worde. Er isch denn uf Spanie und het 1517 em spanische Köönig Karl I. (ab 1519 as Karl V. Kaiser com Häilige Römische Riich) sini Dients aabote.

Dr Magellan het woorschiinlig e Wältcharte kennt, wo ghäim ghalte worde isch und wo druf in Südamerika e "paso", e Passaasche zum Pazifische Ozean iizäichnet gsi isch.
Er het dä Wääg gege Weste welle goo, zum zu de Gwürzinsle (de hütige Molukke) z choo.

Er het iiflussriichi Fründ gfunde drunder dr Juan de Aranda vom Indiehuus und dr Kardinal vo Burgos Juan Rodríguez de Fonseca. Dr Karl I. vo Spanie het im Magellan fümf Schiff gee, zum d Gwürzinsle go z finde. Am 10. August 1519 si si vo Sevilla us ufbroche. Zerst häi en spanischi Autoritääte ufghalte und denn het dr portugiisisch Köönig Manuel I. e Flotte gschiggt, zum dr Wääg uf Brasilie z verspere, was deere aber nit glunge isch.Über die Kanarische Insle und d Kapverde si si am 6. Dezämber zur südamerikanische Küste choo und häi in dr hütige Bucht vo Rio de Janeiro gankeret. Denn si si dr Küste nooch gege Süüde gseeglet bis zur Mündig vom Río de la Plata, und häi därt er Monet lang d Passaasche gsuecht. D Flotte isch denn witer bis zur Bucht Puerto San Julián wo si überwinteret häi. Wil s nid gnueg Ässe gee het, het d Bsatzig gmöiteret. Dr Magellan het d Möiterer gschlaage und d Kapitän vo dr "Victoria" und vo dr "Concepción", dr Luis de Mendoza und dr Gaspar de Quesada, lo hiirichte, und het dr Kapitän vo dr "San Antonio", dr Juan de Cartagena, und dr Briester Sanchez de Reina, wo d Aafüerer vo de Möiterer gsi si, uf dr Küste usgsetzt.

Am 22. Mai het d "Santiago" Schiffbruch gmacht. Erst im Oktober 1520 häi die übrige vier Schiff Puerto San Julián verlo und witer in alle Buchte und Flussmündige dr "paso" gsuecht.

Am 21. Oktober 1520 isch dr Magellan bim "Cabo Vírgenes" ("Kap vo de Jungfraue") aachoo und het d Iifaart zur Passaasche gfunde. Zwäi Schiff si vorusgschickt worde und uf dr "San Antonio" het s wider e Möiterei gee und s Schiff isch uf Spanie zrugggseeglet. Mit drei Schiff isch dr Magellan witer dur d Meerängi gseeglet, wo hüte as d Magellanstrooss bekannt isch, und isch am 28. Novämber im Pazifische Ozean aachoo. Dr Magellan het em Pazifik oder Stille Ozean gsäit, wil sich s stürmische Wätter dört beruigt het.
Uf em Wääg dur e Pazifik häi e Hufe vo de Matrose Skorbut überchoo; und mindestens 19  si gstorbe.

Am 6. Merz 1521 si si in de Mariane aachoo. Uf äinere vo de Insle häi die Iihäimische brobiert, e Boot z stääle. Dr Magellan het e baar von ene umbrocht und iiri Hüüser aabebrennt. Si häi Vorrööt gsammlet und si witer zu de Philippine gseeglet. Dört si si am 16. Merz bi dr Insle Homonhon aachoo. Vo de Seemanne si denn no 150 am Lääbe gsi. Dr Magellan het dr malaiisch Sklav und Dolmetscher Enrique Melaka bi sich ghaa, wo so zum erste Mensch worde isch, wo ganz um d Ärde umegräist isch. Dr Magellan het mit em Fürst vo Limasawa, em Radscha Kolambu, Gschängg usduscht. Zämme si si uf d Insle Cebu, und häi dört dr Fürst vo Cebu, dr Radscha Humabon zum Christedum bekeert. Dr Häuptling Lapu-Lapu uf dr Nochberinsle Mactan het nüt vo de Spanier und vom Christedum welle wüsse. Dr Magellan het s am 27. April 1521 mit Gwalt brobiert. Die Iihäimische häi en aber abgweert und döödet. Dr Fürst vo Cebu het sich denn au gege d Spanier gwändet und 35 von ene si bi sinm Aagriff ums Lääbe choo. D Spanier häi nüm alli Schiff chönne bemanne, so häi si d "Concepción" versänggt und si uf dr "Trinidad" und dr "Victoria" witergseeglet. [

Am 6. Novämber si si bi dr Molukkeinsle Tidore aachoo und häi dört Gwürz iighandlet. Am 21. Dezämber isch d "Victoria" mit 47 Öiropäer und 13 Ostinder gege Weste gseeglet, d "Trinidad" hingeege e chli spööter in Richdig Südamerika und isch vo de Portugiise kaperet worde.

Am 11. Februar isch d "Victoria" vo dr Insle Timor abgfaare. S Wätter isch schwiirig gsi und si het 12 Wuche brucht bis zum Kap vo dr Guete Hoffnig (19. Mai 1522). Am 9. Juli isch si bi de Kapverdische Insle aachoo. Uf em Wääg si 21 Manne umchoo, und d Portugiise häi bi Santiago 13 gfangegnoo, für dass si d Ärdumseeglig nid chönni fertig mache. D Spanier si aber witer und si am 6. Septämber 1522 z Sanlúcar aachoo. Nume 18 Manne vo de 237  wo d Räis aagfange häi, si zruggchoo. Si häi zwäi Joor, elf Mönet und zwäi Wuche brucht und häi eso bewiise, ass d Wält rund isch.




</doc>
<doc id="46041" url="https://als.wikipedia.org/wiki?curid=46041" title="Down-Syndrom">
Down-Syndrom

S Down-Syndrom isch e Syndrom bim Mensch, won e Genommutation bassiert isch und wäge deere s ganze 21. Chromosom oder Däil drvo dreimol vorchunnt "(Trisomii)". Dorum häisst s Sündrom vilmol au Trisomii 21. Früener het men em mäistens Mongolismus oder "Mongoloismus" gsäit, was hüte aber as veraltet und abschetzig gältet. Mensche mit em Down-Syndrom häi mäistens tüpischi körperligi Merkmol und iiri kognitive Fähigkäite si mäistens so stark beiidrächtigt, ass si gäistig behinderet si.

D Verdreifachig vom entsprächende Erbguet bassiert wäärend dr Zälldäilig im Stadium vo dr Meiose oder Mitose. Das füert in underschiidligem Maass zun ere verzögerete kognitive und körperlige Entwicklig.

Die verschiidene Forme vo dr Trisomii 21 entstöön spontan und chönne nume denn im Sinn von ere Erbchranket vererbt wärde, wenn d Mueter sälber scho s Down-Syndrom het. Äi Form vom Down-Syndrom cha aber in gwüsse Familie vermeert vorchoo, wenn s bi äim Elteredäil ooni Down-Syndrom e balancierti Translokazion vom ene 21. Chromosom git. Eso isch d Ussicht gröösser, ass bim Chind e Translokations-Trisomii 21 ufdrätet.



</doc>
<doc id="46045" url="https://als.wikipedia.org/wiki?curid=46045" title="James Cook">
James Cook

Dr James Cook (* 27. Oktober/7. November 1728 z Marton bei Middlesbrough; † 14. Februar 1779 in dr Bucht vo Kealakekua uf Hawaiʻi) isch e britische Seefaarer und Entdecker gsi. Berüemt worde isch er dur drei Faarte im Pazifische Ozean, won er e Hufe Insle entdeggt, vermässe und kartografiert het.

Dr James Cook isch as Soon vom ene Daaglööner uf d Wält cho und het siibe Gschwüsterti ghaa. Dr Dienstherr vo sim Vater, dr Thomas Skottowe, het en uf d Dorfschuel z Great Ayton in d Schuel gschiggt. Mit achzääni het er uf Chooledransportschiff afo schaffe und isch 1754 Underoffizier ("master’s mate") uf dr "HMS Eagle" vo dr Royal Navy worde. 1757 het er d Brüefig zum "Master" gmacht. 1758 het er sis Talänt für d Kartografii bewiise, won er wäärend em Siibejöörige Chrieg (1756–1763) dr Sankt-Lorenz-Strom, neufundländischi Gwässer und anderi Däil vo dr Ostküste vo Kanada vermässe und kartografiert het. Dank deene genaue Charte häi d Brite under em James Wolfe im Septämber 1759 d Franzoose bi Québec entschäidend chönne schloo.

Vo 1764 bis 1767 het er s Kommando über dr chlii Schoner "Grenville" überchoo und het bewiise, was er für e gute Seemaa isch. Am 25. Mai 1768 isch er zum Lütnant ernennt worde und denn het men em s Kommando über en Expedizioon in dr Pazifik gee.

D Royal Society het empfoole, die Expedizion zmache: Es het zu dere Zit en internazionals Groossbrojekt gee zum dr Durchgang vom Blaneet Venus vor dr Sunneschiibe (Venustransit vom 3. Juni 1769) uf Tahiti z beobachte. Mit dene astronomische Mässig het mä d Distanz zwüsche dr Ärde und dr Sunne welle bestimme und het eso dank em dritte Gsetz vom Kepler d Abständ vo alle andere Blaneete im Sunnesüsteem chönne berächne.
Dr Cook het e baar Wüsseschaftler (darunder dr Astronom Charles Green) und iiri Instrumänt sicher uf Tahiti und wider zrugg müesse bringe. D Admiralitäät het für d Expedizioon e 340 Donne schwere Chooledransporter kauft und umbaut. S Schiff het denn dr Naame "Endeavour" überchoo. Am 26. August 1768 si si abgfaare.

Dr James Cook het au e Ghäimorder überchoo won er erst noch dr Beobachtig vom Venustransit het döfe lääse. Dr Ufdraag isch gsi, dr Ozean südlig vom 40. südlige Bräitigrad z erforsche und e riisige Südkontinänt, d "Terra Australis incognita", z finde, wo vo Kartografe postuliert worde isch. Si häi nämlig aagnoo, dass es son e Landmasse müess gee as Gliichgwicht zu de Kontinänt in dr nördlige Halbchugele. Usserdäm het dr Cook d Torres-Strooss sölle erforsche, wo d Spanier häi welle ghäimhalte.

Dr Naturforscher Joseph Banks mit eme Staab vo zää Lüt isch uf äigeni Chöste drbii gsi und het vorghaa, botanischi Sammlige aazleege. Z Rio de Janeiro isch s Schiff drei Wuche lang gründlig repariert worde, und am Aafang vom Dezämber isch s witergseeglet und Aafangs Januar 1769 in dr "Bay of Good Success" an dr Le-Maire-Strooss in Füürland aachoo.

Si häi Glück ghaa bi dr Umrundig vom Kap Hoorn und si Middi April z Tahiti gsi. In dr Matavai-Bucht häi si s "Fort Venus" baut und aafangs Mai isch au s Observatorium barat gsi.

D Beobachtige si erfolgriich gsi und middi Juli het dr Cook Tahiti verloo, isch zwüsche Tetiaroa, Moorea, Huahine, Bora Bora, Raiatea krüzt und isch im August vo de Gsellschaftsinsle gege Süde gseeglet. Aafangs Oktober het er Nöiseeland entdeckt und e halbs Joor lang kartografiert.

Am 29. April 1770 si si as ersti Öiropäer in dr Botany Bay uf dr Ostküste vo "Neu-Holland", wie Australie denn no ghäisse het, glandet, und denn dr Küste nooch gege Norde gseeglet, und dr Cook het witer kartografischi Informazione gsammled. Am 11. Juni isch d "HMS Endeavour" am Cape Tribulation uf s Endeavour Reef ufgfaare, wo im Great Barrier Reef lit, und wär fast verloregange. Säggs Wuche lang häi d Schiffzimmermanne s Schiff gflickt und in dere Zit het dr Banks „riisigi Hase“ gsee, wo die Iigeborene iine "Känguru" gsäit häi. Middi August het dr Cook e Passaasche, d Cook-Passaasche dur s Great Barrier Reef gfunde und het witer gege Norde chönne seegle.

Er isch dur d Endeavour-Strooss gege Weste gseeglet und und het uusegfunde, ass Nöiholland und Nöiginea vonenander drennt si. Am 10. Oktober isch er z Batavia aachoo, und het döört s Schiff drei Wuche lang gründlig usbesseret. In dere Zit si sibe vo sine Manne an Durchfall gstorbe, und e Hufe anderi, under ene dr Astronom Green, si uf dr Witerfaart umchoo. Im Merz 1771 isch d "HMS Endeavour" z Kapstadt aachoo.

Am 13. Juli 1771 isch dr Cook zrugg z Ängland gsi und am 16. isch d "HMS Endeavour" z Woolwich vor Anker gange. Am 14. August het en dr Erst Lord vo dr Admiralitaät dr Earl of Sandwich im Köönig George III. vorgstellt, und dä het en persönlig zum "Commander" ernennt.

Wil si nid gnueg „literarischi Kwalidäät“ ghaa häi, si im Cook sini Bricht nit veröffentligt worde. Daas het mä denn erst 1863 gmacht. Mä het aber d Version vom Romanautor und Librettist John Hawkesworth uusegee. Dä het zwar im Cook und im Banks sini Daagebüecher brucht, aber es nid seer genau gnoo. Dr Geograaf Alexander Dalrymple, wo glaubt het, ass er mit eme zwäibändige Wärk d Existänz vo dr "Terra Australis" logisch bewiise häig, het dr Cook wägen em Hawkesworth sim Machwärk kritisiert und het dr Südkontinänt, won er bostuliert het, in Gebiet verlegt, „wo dr Cook nid gnueg erforscht“ häig.

Dr Admiralidäät het s Chartematerial wo dr Cook gliiferet het, gfalle und si isch intressiert gsi an ere andere Expedizioon, het zwäi Schiff lo usbaue und iine d Nääme "Resolution" und "Adventure" gee. D "Endeavour" het mä nüme chönne bruuche.

Dr Joseph Banks het wider welle mitfaare. Er het aber verlangt, ass mä uf em Bord vom Schiff Rüüm für iin und si Sammlig wurd ufbaue. Wo mä daas aber mit dr "Resolution" gmacht het, het mä uf ere Broobefaart gsee, ass d Seedüchtikait vom Schiff under dene Veränderige z stark liidet. Mä het d Ufbaute wider abgrisse und dr Banks het sich entschlosse, nid mitzfaare. Drfüür si dr pröissisch Naturwüsseschaftler Johann Reinhold Forster und si Soon Georg drbii gsi, dr klassizistisch Mooler William Hodges und zwäi Astronome (uf jedem Schiff äine), wo sich um d Kontrolle vom nöie "time keeper" häi müesse kümmere. Wil im Cook sini Maassnaame gegen e Skorbut erfolgriich gsi si, het mä nöiji Experimänt in dere Richdig welle mache und het usser Malz und Suurchrut iigsalzene Chööl, Rüeblischlee und Bierkondensat mitgnoo.

D Räis het am 13. Juli 1772 z Plymouth aagfange. Dr Cook het Kurs uf Kapstadt gnoo, isch Ändi Oktober dört aachoo und het e dreiwüchigi Pause gmacht und isch denn zum "Kap Circumcision" uf öbbe 54° Süd witergfaare. Säll Kap isch drissig Joor vorhär vom Charles Bouvet entdeggt worde, wo s für e Vorgebirg vo dr "Terra Australis" ghalte het.

Am 51. Bräitigrad häi si die erste Iisbärg aadroffe. Am 3. Januar 1773 si si öbbe fümf Grad südliger gsi as s Festland, wo dr Bouvet entdeckt het. Wil dr Cook d Bouvetinsle niene gsee het, het er aagnoo, ass dr Bouvet e Iisbärg für Festland ghalte het. Am 17. Januar isch d Expedizion als ersti über e südlig Polarkräis (66° 30' S) uuse, wil si aber nid witer dur s Iis duure häi chönne, si si bi 67° 15' südliger Bräiti umkeert und in Richdig Nordoste gseeglet.

Am 9. Februar isch in dr Nööchi vo de Kerguelen Insle wägem Nääbel dr Kontakt zwüsche de bäide Schiff abbroche. Im ene sonige Fall isch abgmacht gsi, ass mä sich am ene Dräffpunkt in Nöiseeland wurd widergsee. Dr Cook het e Noomiddaag lang mit de Kanoone gschosse, das het aber nüt gnützt und er isch denn mit dr "Resolution" eläi witer gege Süde gfaare. Am 24. Februar isch er bi 61° 52' S aachoo, und het denn wider gege Norde müesse stüüre. Am 27. Merz isch er noch 117 Dääg uf See uf e Südspitz vo Nöiseeland gstoosse, won er im Duskysund sine Lüt zwäi Wuche gönnt het und s Schiff het lo repariere. Er isch bis Nöiseeland im Ziggzagg um e 60. Bräitigrad gege Oste gseeglet und het niene e Kontinaänt gfunde. Eso isch im Dalrymple si Hüpothese widerläit gsi.

Wo dr Cook am 18. Mai zum Dräffpunkt im Königin-Charlotte-Sund cho isch, het d "HMS Adventure" scho sit säggs Wuche dört gwartet. Uf em Schiff vom Cook het s denn äi ärnste und drei liichti Fäll vo Skorbut gee, uf dr "HMS Adventure" hingege zwanzig schweeri Fäll, wil iire Kommandant es mit de Diätvorschrifte nit allzu genau gno het. Mä het denn d Gäisse, wo mä mitbrocht het, usgsetzt und Härdöpfel und Rüebe aapflanzt.

Wil dr Südwinter nööcher choo isch, isch dr Cook denn uf d Droope zue gfaare. Am 2. August isch er in dr Nööchi vo dr Posizioon gsi, wo dr Carteret für Pitcairn aagee het, aber d Insle isch niene umewääg gsi. Uf dr "HMS Adventure" het s wider zwanzig Fäll vo Skorbut gee. Dr Cook het Kurs uf Tahiti gsetzt und isch dört am 17. August aachoo.

Aafangs Septämber isch er witergseeglet und isch am Aafang vom Oktober bi de Tongainsle aachoo, won en d Lüt fründlig ufgnoo häi, und wäge däm het er de Insle dr Naame Fründschaftsinsle gee. Hüte wäiss mä aber, ass er es nume em Zuefall verdankt het, ass si Grubbe in dr Nacht noch em fründlige Empfang nit umbrocht worde isch. D Insulaner häi nämlig under sich afo händle und häi wäge däm iiri Mordblään nid chönne usfüere.

Dr Cook isch denn wider in Richdig Nöiseeland gseeglet und het s am 21. Septämber gsichdet. Am 30. Septämber het er im ene Sturm dr Kontakt zur "HMS Adventure" verloore und isch dr Küste nooch witer gfaare. Am 25. Novämber het er am ene veriibarte Ort in ere Fläsche e Noochricht für d "HMS Adventure" hinderloo und d Rute aagee, won er vorghaa het z nee. Denn isch er gege Süde gfaare und het dr 67. Bräitigrad überschritte, het aber am 24. Dezämber 1773 wägen em Iis wider Kurs uf Norde iigschlaage.

Am 11. Januar 1774 isch er wider gege Süde gseeglet, was dr Mannschaft, wo scho dänggt het ass mä jetz wurd häimfaare, nit rächt gsi isch. Am 30. Januar isch er am südligste Punkt vo dr Räis, 71° 10' S, 106° 54' W, aachoo und isch denn sicher gsi, ass es au dört käi gröössers Land chönn gee. Erst dr James Weddell isch 1823 no witer gegen e Südpool cho: bis uf 74° 15' S.

Dr Cook isch jetz nordwärts gseeglet, und het ooni Erfolg dr Juan-Fernández-Archipel gsuecht, wo 1563 as „Kontinänt“ bezäichnet worde isch. Er het e Gallekolik überchoo und dr Forster het si Lieblingshund lo schlachte und choche, zum dr Kapitän z häile und dä isch wider gsund worde (23. Februar). Am 11. Merz isch s Schiff bi dr Osterinsle aachoo und dr Cook het über s Drinkwasser dört gschriibe, ass es so schlächt sig, dass es kuum wärt wer es uf s Schiff z bringe. Denn si si dur dr Tuamotu-Archipel und Melanesie no äinisch uf Tahiti (22. April), zu de Nöie Hebride und wider uf Nöiseeland, und si häi drbii no Nöikaledonie entdeckt. Won er die nöiseeländische Maori gfrogt het, was mit dr "HMS Adventure" sig, häi si käi Antwort welle gee. Spööter isch uuse choo, ass si e Landigsboot mit elf Manne aagriffe häi, und die umbrocht und mögligerwiis gässe häi. D "HMS Adventure" isch Ändi 1773 vo Nöiseeland abgfaare, isch um s Kap Hoorn ume und im Juli 1774 z Ängland aachoo. Si isch s erste Schiff gsi, wo gege Oste um d Wält ume gseeglet isch.

D "Resolution" isch am 10. Novämber in See gstoche, isch um s Kap Hoorn, het no dr Südatlantik erforscht und für Ängland die öde Insle Südgeorgie und die Südlige Sandwitschinsle entdeggt. Vo Kapstadt het si Kurs uf St. Helena und Ascension gnoo, die imaginäru „Matthäus-Insle“ gsuecht, wo uf portugiisische Charte us em 15. Joorhundert iizäichnet gsi si, und isch so nooch zu Brasilie gsi, ass dr Cook no d Posizioon vo Fernando de Noronha bestimmt het. Über d Azore si si am 30. Juli 1775 uf Ängland zrugg. Vo dr Besatzig vo 112 Maan si underwägs nume vier gstorbe (zwäi bi Umfäll, äine an ere Alkoholvergifdig und äine het Sälbstmord begange), käine isch an Skorbut gstorbe.

Die völkerkundlige Objekt us dr Südsee, wo wäärend dr Expedizioon gsammlet worde si, het mä an Museum in Öiropa verdäilt; e groosse Däil von ene si in d Cook/Forster-Sammlig vom Völkerkundlige Museum Göttinge choo.

Noch dr zwäite Räis isch dr Cook berüemt gsi, het e sichere Boste im Greenwich Hospital (Häim für middellosi Marineveterane) ghaa, wo guet zaalt worde isch und isch as Anerkennig für sini Maassnaame gegen e Skorbut Mitgliid vo dr Royal Society worde. „D "Resolution" isch im ne usgezäichnete Zuestand und goot bald uf iiri neggsti Räis – ooni mi“, het er uf Whitby gschriibe. Dr Grund für die Expedizioon isch d Nordwestpassaasche gsi. Wil dr Handel mit em Färne Oste stark zuegnoo het, isch e chürzeri Rute im Norde, wo in Zite vo Chrieg sicherer gsi weer, nit nume no e Konversazionsthema gsi. Mä het zwar gwüsst, ass dr Dään Bering scho 1728 dört gsuecht het, aber Gnaus isch nid bekannt gsi.

Niemer hät im Cook zuegmuetet, ass er no äinisch son e schweers Erlääbnis wurd undergoo, aber er het sich sälber aabote und het chönne erwarte, ass men en nit wurd ableene. Dr Vorzäig-Polynesier Omai, wo uf dr zwäite Räis vo Huahine mitchoo und zum edle Wilde vo dr Londoner Gsellschaft worde isch, hätt uf dere Riis wider zrugg in si Häimet brocht wärde. Dr Mooler John Webber, dr George Vancouver und dr Entdeckigsräisendi Heinrich Zimmermann, wo spööter sini Erinnerige an d Räis as "Heinrich Zimmermanns von Wissloch in der Pfalz, Reise um die Welt, mit Capitain Cook" veröffentligt het, si au drbii gsi. Im Cook si "Sailing Master" uf dr "Resolution" isch dr William Bligh gsi.

D Entdeckigsräise vom Cook si denn internazional bekannt gsi. 1776 häi d Regierige vo Frankriich, Spanie und vo de Veräinigte Staate iire Flotte befoole, ass si dr Kapitän Cook au wurde in Rue loo, au wemm mä grad Chrieg gege Ängland wurd füere, und ass men en immer mit grösstem Respekt söll behandle, wie wenn er e Zivilist weer, wil schlussändlig alli Länder vom Cook sine Entdeckige in Form vo Seecharte wurde brofitiere.

Am 12. Juli het dr Cook in Plymouth d Seegel gsetzt, zum über Teneriffa uf Kapstadt z faare. Dört isch im Novämber au s zwäite Schiff vo dr Expedizioon, d "HMS Discovery" under em Lütnant Charles Clerke aachoo. Dr Cook het Ändi Dezämber öbben e Wuche lang uf de Kerguelen Mässige gmacht, wo dr Entdecker von ene 1773 no dänggt het, ass si e Däil vom Südkontinänt sige und iine "France Australe" gsäit het. Dr Cook het ene dr Naame "Armuetsinsle" gee, und isch denn in Richdig Nöiseeland witer gseeglet.

Ändi Januar isch er in dr Adventure Bay vo Tasmanie aachoo. Dört het dr Omai es falsch usglegt, wo die Iihäimische nööcher cho si und het uf sä gschosse. Das het d Kontakt mit ene spööter schwiiriger gmacht. Denn häi d Seefaarer e baar vo de südlige Cookinsle entdeckt und si im Februar im "Königin-Charlotte-Sund" glandet und häi dört zwäi Wuche lang iiri Schiff repariert. Ändi April si si z "Nomuka" („Anamoka“) gsi, wo sich scho dr Tasman Broviant verschafft het. Vo dört si si witer uf Tongatapu gseeglet, si dört festlig empfange und bewirtet worde und häi am 5. Juli e Sunnefinsternis beobachtet. Si si dur d Tongainsle gfaare, häi ʻEua bsuecht und denn het dr Cook Kurs uf d Gsellschaftsinsle gnoo, und het Tubuai, Tahiti und im August und Septämber äi Insle noch dr andere bsuecht.

Am 12. Oktober het mä dr Omai, in Rüstig und uf eme Ross, mit Pomp uf si Häimetinsle Huahine brocht und dört e Huus für en baut. Bim Omai sim Abschiid vom Cook si vil Drääne gflosse, und dr Cook het über sini düstere Aanige gschriibe wenn er an d Zuekumft vom Omai dänggt het: „Dr Omai het umso mee Respäkt überchoo, je witer er vo dehäim äwägg gsi isch.“ Dr Omai het au nid uf e Cook gloost, wo dä iim dr Root gee het, de Mächtige Gschänk z mache, wo men em e Hufe von ene gee het, zum in iiri guete Büecher z choo. No wo dr Cook dört gsi isch, häig dr Omai „us jeedem Maa wo irgend e Bedütig gha het, e Find gmacht“.

Dr Cook het am 24. Dezämber Kiritimati entdeggt und am 30. Dezämber non e Sunnefinsternis uf "Eclipse Island" beobachdet. Am 18. Januar 1778 si hoochi Insle am Horizont ufdaucht und am 20. Januar isch er uf Kauaʻi glandet. D Seefaarer si zää Daag lang dört bliibe und si verstuunt gsi, wie d Kultur und d Sprooch deene vo Tahiti, wo so wit äwägg gsi isch, äänlig gsi isch. Dr Cook het dr Inselgrubbe dr Naame vom Erste Lord vo dr Admiralidäät gee und ene „Sandwich-Insle“ gsäit. Hüte häisse si Hawaiʻi-Insle. Das isch im Cook si letschti groossi Entdeckig gsi.

Aafangs Merz isch er vor dr Küste vo Oregon gsi, und Ändi Merz het er in dr "Resolution Cove", "Hope Bay" (Nootka-Sund) e Pause vom ene Monet gmacht, zum d Schiff flicke. Er het em „König-George-Sund“ gsäit, het ere Insle dr Naame vom Bligh gee und ere Halbinsle dä vom Clerke. Denn isch d Expedizion dr Küste nooch gege Norde, dur d Aleute in d Beringstrooss, bis si uf 70° 44' N wägem Packiis nüm het witer chönne.

Denn isch dr Cook gege Weste uf Asie gseeglet und bis zum Kap Deschnjow cho, wo dr östligsti Punkt vo dr sibirische Küste isch, und denn isch er zrugg uf d Aleute. Uf Unalaska het er russischi Belzhändler aadroffe, het Charte vo de Aleute und vo dr Halbinsle Kamtschatka chönne kopiere und het von eme Gschäftsmaa, wo Ismailow ghäisse het, en Empfääligsbrief an dr Guvernöör vo Kamtschatka und Petropawlowsk überchoo. Über en Ismailow het er Bost an die britischi Admiralidäät chönne schigge.

Won en dr Winter us de hooche Bräite verdriibe het, het dr Cook am 26. Oktober 1778 wider Kurs uf d Sandwitschinsle (Hawaiʻi) gnoo und isch dört Ändi Dezämber in dr Kealakekua-Bucht glandet, zur Zit vom ene Fest zu Eere vom Gott Lono. D Bucht isch mäistens e "kapu" (Unantastbarkäit, häilige Ort) gsi, wäärend em Fest aber isch das ufghoobe gsi.

Öb en die Iigeborene für dr Gott sälber ghalte häi, do drüüber wird scho sit langem ghändlet. Uf jeede Falle het sich die positivi Iistellig vo de Hawaianer gege d Änglander gänderet, wo die e doote Matros am ene Blatz beärdigt häi, wo für Häuptling reserviert gsi isch. Dr Cook isch aber scho zwäi Dääg spööter, am 4. Februar 1779, abgfaare, und dorum isch s denn nid zun ere Usenandersetzig cho. Won er aber am 11. Februar wider zrugg choo isch, zum e Mast vo dr "Resolution" uswäggsle, wo im ene Sturm beschädigt worde isch, si d Beziejige kabutt gsi. Es het meereri Diebstääl gee und dr Cook het brobiert, dr Köönig as Gäisle z nee.

Dr Cook isch am 14. Februar 1779 wäge däm umbrocht worde. E Hufe Lüt häi en am Strand ufghalte. Er het mit sim doppelläufige Gweer e Schuss abgee. Das het aber nüt gnützt, wil s Schroot im Schild vom ene Aagrifer steckebliibe isch. Ee het zum zwäite Mol gschoss und öbber umbrocht. Won er sich umdräit het, zum e Befeel z gee, isch er vo hinde verstoche worde. Er isch mit em Gsicht voraa in s Wasser gheit, si häi en uusezooge und umbrocht. Vier Marineinfanteriste und e baar Hawaiier si au no umchoo.

Dr Lütnant Charles Clerke het s Kommando über d Expedizion und über d "Resolution" übernoo, d "Discovery" het er sim Lütnant Gore überloo. Dr Clerke isch schlau gnueg gsi, zum nid brobiere sich z räche. Dank dr Vermiddlig vom ene Briester und eme Soon vom Köönig het er wenigstens e baar Körperdäil vom Cook und vo de Seesoldate zruggüberchoo. Das het bis zum 20. Februar brucht, wil d Liiche in Stück verschnitte und an verschiideni Familie verdäilt worde si. Zum Däil si si au verbrennt worde. Das isch bi de Hawaiier e Dradizioon gsi, zum e Höiptling noch sim Dood z eere und z begraabe. Dr Cook isch dank ere alte Brandwunde an sinere rächte Hand identifiziert worde. Am 21. Februar isch für in in dr Bucht e Seebestattig abghalte worde. Am Daag druf si d Schiff abgfaare.

Sii si gege Norde uf Petropawlowsk gseeglet, wo d Russe si fründlig ufgno häi. D Noochricht vom Cook sim Dood isch uf em Landwääg e halbs Joor vor de Schiff aachoo. Dr Clerke het no brobiert, mit em Cook sinere Ufgoob witerzmache, aber s Packiis het no sterker usgsee as im Joor vorhär und uf ere Hööchi vo 70° 33' N het er ufgee. Uf dr Räis zrugg uf Petropawlowsk isch dr Lt. Clerke im Alter vo 38 gstorbe. Dr Lt. John Gore, wo z Virginia uf d Wält choo isch und scho bi dr erste Pazifikräis vom Cook drbii gsi isch, het d Expedizioon zrugg uf Ängland gfüert, wo si am 6. Oktober 1780 aachoo si.

Dr Cook wird als rueige und seer gwüssehafte Maa beschriibe. Er het sich freiwillig für die königlichi Flotte gmäldet, wo denn e seer schlächte Ruef ghaa het, wil er sim Vaterland het welle diene.
Er het sine Uftraaggääber gegenüber e groossi Verpflichdig gspüürt. Aber für e Cook isch s doch am wichdigste gsi, ass es sine Lüt guet gieng, wie mä s draa cha gsee, wien er dr Skorbut, wo denn uf alle lengere Seeräise braktisch immer usbroche isch, brobiert het z bekämpfe. Er het Naarigsmiddel wie Rüeblischlee oder zuckereti Zitrone verlangt und het sä gege d Vitaminmangelchranket Skorbut welle iisetze. D Regierig het dänggt, das chiem z düür, und e groosse Däil vo de Seelüt häi s abgleent, bis dr Cook schliesslig sich het chönne duuresetze.

Au as Kapitään het sich dr James Cook nie für öbbis Bessers ghalte as die äifache Matrose. Wenn s Schiff mit eme starke Sturm kämpft het, isch dr Cook uf em Deck gstande und het überall mit aapackt. Wo uf sinere erste Expedizioon e groosse Däil vo dr Mannschaft Fieber überchoo het, isch er mit de Chranke go rede und het sä drösted und ufgmunteret. Dass uf deere Faart 38 Lüt umchoo si, het en seer mitgnoo, und uf de Räise nochhär het d Zaal vo de Doote stark chönne sänke. Uf dr zwäite Faart si nume no vier umchoo, was für e so langi Räis zu sällere Zit bemerkenswärt gsi isch.

Dank em Cook het d Royal Navy spööter drfür gsorgt, ass d Besatzige vo dr änglische Chriegs- und Handelsmarine e Diät mit gnueg Vitamin C überchoo häi. Vo do chunnt dr Usdruck „Limey“ („Zitronefrässer“), wo immer no für änglischi Seemanne brucht wird.

Dr Cook het 1762 d Elisabeth Batts ghürootet und si häi säggs Chinder ghaa. Dr Soon Joseph isch 1768 noch dr Geburt gstorbe, e vierjöörigi Dochter 1771, dr George 1772, won dr Vater uf sinere zwäite Räis gsi isch und vo de andere isch käine alt worde. Dr Soon Nathaniel isch 1781 im ene Hurrikan ums Lääbe choo, dr Hugh isch 1793 as Studänt z Cambridge gstorbe und dr eltist Soon James (* 1763) isch 1794 verdrunke. Noch em Dood vo iirem Maa het d Mrs. Cook vo dr Admiralidäät e Bangsion vo 200 Pfund im Joor überchoo und isch 1835 im Alter vo 94 gstorbe.

Dr Cook isch vor allem für sini kartografische Läistige und geografische Entdeckige berüemt. Wichdig isch aber au si Pionierarbet im Verhindere vom Skorbut gsi.




</doc>
<doc id="46046" url="https://als.wikipedia.org/wiki?curid=46046" title="Middlesbrough">
Middlesbrough

Middlesbrough isch e Groossstadt im Nordoste vo Ängland und sit 1996 e sälbstständigi Unitary Authority, wo zur Zeremonielle Groofschaft North Yorkshire ghöört. D Stadt het im Joor 2012 138'744 Iiwooner ghaa.

Middlesbrough befindet sich in dr Region Nordostängland am Südufer vom Fluss Tees grad bevor er in d Nordsee mündet. Si isch dr Middelpunkt vo dr industriell brägte Konurbazioon Teesside, wo im Joor 2001 noch ere Volkszelig 365'323 Lüt gläbt häi. D Distanz uf London isch öbbe 380 Kilometer.

S Klima vo Middlesbrough isch für britischi Verheltniss relativ kontinental. Wil d Stadt östlig vo de Pennine und vom Lake District lit, isch dr Iifluss vo de Diefdruckgebiet vom Atlantik chliiner. Es git öbbe 625 mm Niiderschlag im Joor und dorum ghöört Middlesbrough zu de drochnigste Gegende z Groossbritannie. D Tämprature si im Winter niidriger und im Summer hööcher as dr landeswiti Durchschnitt.



</doc>
<doc id="46048" url="https://als.wikipedia.org/wiki?curid=46048" title="Marton (Middlesbrough)">
Marton (Middlesbrough)

Marton, offiziell Marton-in-Cleveland, isch hüte e Stadtdäil vo Middlesbrough in Ängland. Es lääbe dört fast 10'000 Lüt.

D Chille St. Cuthbert isch normannisch us em 12. Joorhundert.
Bekannt isch dr Ort vor allem as dr Geburtsort vom britische Seefaarer und Entdecker James Cook. Es het dört au e Naturschutzgebiet, dr "Stewart Park", wo sich s "Cook Birthplace Museum" befindet.


</doc>
<doc id="46050" url="https://als.wikipedia.org/wiki?curid=46050" title="Hawaii (Insel)">
Hawaii (Insel)

Hawaii (hawaiisch: "Hawaiʻi", früener au "Owyhee"), au as Big Island bekannt, het e Flechi vo öbbe 10'430 km² und isch die grössti Insle im US-Bundesstaat Hawaii und in de Veräinigte Staate überhaupt.

2007 häi öbbe 173'000 Lüt uf Big Island gwoont. Die häi hauptsächlig vom Turismus gläbt, aber au vom Aabau vo Banane und Kaffi. Uf dr "Parker Ranch" wärde Rinder züchdet.

S Sümbol vo dr Insle isch d Blüete vom ene Baum, wo ʻŌhiʻa häisst. Das isch dr ersti Baum, wo uf nöije Lavafälder waggst, und er ghöört zu de Iisehölzer ("Metrosideros"). Dr Blüete sälber säit mä "Lehua".

Uf em Gipfel vom Vulkan Mauna Kea isch s Mauna-Kea-Observatorium, äins vo de bedütendste astronomische Observatorie hützudags.



</doc>
<doc id="46059" url="https://als.wikipedia.org/wiki?curid=46059" title="Siebenjähriger Krieg">
Siebenjähriger Krieg

Im Siibejöörige Chrieg (1756–1763) häi Pröisse und Groossbritannie/Kurhannover gege die kaiserligi ööstriichischi Habsburgermonarchii, Frankriich, Russland und s Häilige Röömische Riich kämpft. Alli öiropäische Groossmächt vo sällere Zit si in Chrieg verwigglet gsi und au middleri und chliini Staate.

Dr Chrieg het in Middelöiropa, Portugal, Nordamerika, Indie, dr Karibik und uf de Wältmeer stattgfunde, Historiker luegen en dorum mänggisch as e Wältchrieg aa. Pröisse, Habsburg und Russland häi vor allem um d Vorherrschaft in Middelöiropa kämpft, Groossbritannie und Frankriich au um d Hegemonii in Nordamerika und Indie.

Us pröissischer Sicht isch dr Siibejöörig Chrieg mit sine underschiidlige Schaublätz au as Dritte Schlesische Chrieg bezäichnet worde.

D Brite schwätze vom "French and Indian War" oder vom "Great War for the Empire", d Franzoose vom "La guerre de la Conquête". D Spanier häi dr britische Invasion vo de Philippine im Joor 1762 "Ocupación británica de Manila" gsäit. Dr Chrieg uf em indische Subkontinänt häisst dr "Dritti Karnatischi Chrieg".

Im Bariiser Friede vo 1763 het Frankriich siini Bsitz uf em nordamerikanische Kontinänt und z Indie an Groossbritannie verloore und Louisiana an Spanie und het s afrikanische Senegambie mit de Ängländer müesse däile. 

Im Friide vo Hubertusburg isch dr Status "quo ante bellum" zwüsche Pröisse und sine Gegner wider hergestellt worde.
Pröisse isch zun ere öiropäische Groossmacht worde, Groosbritannie het sis Kolonialriich vergrösseret und sich sterker in dr öiropäische Politik iigmischt und Frankriich isch dr grooss Verlierer gsi und politisch und wirtschaftlig gschwecht worde.

Für d Bevölkerig isch dr Chrieg zum Däil katastrofaal gsi. D Zaal vo de Soldate wo umchoo si, isch riisig gsi; Pröisse elläi het 180'000 Maa verloore. Au d Zivilbevölkerig het groossi Verlust gha vor allem in de Chriegsgebiet wie Sachse und Pommere und isch immer wider Opfer vo Blündrige, Zwangsrekrutierige und Kontribuzionszaalige worde.

Frankriich het d Stüüre erhööt und am Aafang vom Chrieg isch non e "Vingtième" oder "Zwanzigste" iigsetzt worde und 1760 e dritte "Vingtième". Dr Jacques Necker, dr spööter Finanzminister under em Louis XV. und Generaldiräkter vo de Finanze, het gsäit, ass dr Siibejöörig Chrieg s Köönigriich Frankriich in d Insolvänz gstürzt häig (Oktober 1759).




</doc>
<doc id="46060" url="https://als.wikipedia.org/wiki?curid=46060" title="Sankt-Lorenz-Strom">
Sankt-Lorenz-Strom

As Sankt-Lorenz-Strom (; ; Tuscarora: "Kahnawáˀkye"; Mohawk: "Kaniatarowanenneh", „groosse Wasserwääg“) wird dr Underlauf und dr Ästuar vom e Fluss in Nordamerika bezäichnet, wo die Groosse Seä zum Atlantik entwässeret. Es isch dr drittgrösst Fluss in Nordamerika und het e middlere Abfluss vo 10'080 m³/s. 

Er fliesst gege Nordoste und bildet zerst d Gränze zwüsche dr kanadische Browinz Ontario und em US-Bundesstaat Nöi York, und fliesst denn dur die kanadisch Browinz Québec. Dr Naame wird für dr 580 Kilometer lang Fluss brucht und au für dr 660 Kilometer lang Ästuar (drichterförmigi Meerbucht). S Iizugsgebiet vom Strom umfasst im Wääsentlige s Gebiet vo de Groosse Seä, und eso chunnt s Flusssüsteem uf e Gsamtlengi vo 2900 Kilometer.



</doc>
<doc id="46063" url="https://als.wikipedia.org/wiki?curid=46063" title="Wilhelm Tell (Schiller)">
Wilhelm Tell (Schiller)

Wilhelm Tell ischt a Schauschbiil en fenf Uffziig vom deitscha Dichter Friedrich Schiller, wo da Freiheitskampf vom Schweizer Volk em 14. Jôhrhondert behandlet. S erschde Môl uff d Bihne komma isch des Werk am 17. März 1804 em Weimarer Hoftheater. Dô drbei hôt em Schiller sei Freind Johann Wolfgang von Goethe d Reschii gfihrt.

Des Drama schbiilt en dr heidiga Schweiz am Ôfang vom 14. Jôhrhondert. Dui hôt sich dômôls aus de Ur-Kandeen Uri, Schwyz ond Unterwalden zammagsetzt.

Dr Konrad Baumgarten, a Birger vo Unterwalden, wuud vo de eschtreichische Soldada vrfolgt, weil’r oin vo de Veegt mit seira Akscht z dotgschlaga hôt. Dr Grond drfir ischt, dass dia eschtreichische Veegt d Waldstedder zorzeit arg terrorisiiret. Da sella, wo-nr ens Jenseits beferdret hôt, ischt grad drbei gwäa, em Baumgarten sei Frau zo vergewaldiga. Drom isch der Môô ausgraschdet. Jetzt siht’r bloß noh oin Ausweag: ibr da Viirwaldsteddersee zo fliha. Abr a starks Gwidder, wo grad uffziehet, raubt em Fischer da ledschda Muat. Zom Glick kommt grad dr Wilhelm Tell vorbei ond brengt dean guada Môô en Sicherheit beim Schwyzer Werner Stauffacher. Dr sell wuud vo seira Frau uffgstachlet, sich mit de Landsleit vo Uri ond Unterwalden zo beschbrecha, was mr gega dia Veegt ondrnemma kennt.

Dr schlemmschde vo älle deane Veegt isch dr Gessler. Der ischt uff dui Idee vrfalla, oin vo seine Hiat uff-ra Stang zo blatziira ond jedan Passanda zo vrpflichda, dean Huat als Symbol fir de eschtreichisch Herrschaft zo griaßa.

Em Gessler seine Helfer wellet em jonga Melchtal seine Ochsa pfenda. Der abr setzt sich zor Wehr. Zor Strôf lôôt dr Vogt em Melchtal seim Vadder d Auga ausstecha. Bevor se abr da jonga Melchtal vrhafda kennet, haut der ab ond fendet Ondrschlupf beim Walter Fürst, em Tell seim Schwiigervadder. Dr sell, dr Staufacher ond dr Melchtal schweeret, en ihre Kandeen fir-an Uffstand zo werba.

Am Hof vom Freiherra von Attinghausa sagt sich deam sei Neffe Rudenz vo seim Volk los, obwohl’r vo seim Onkl inständich biddet wôrra ischt, so ebbes besser bleiba zo lau. Abr ehn zuit’s mit äller Gwalt an da Hof vo de kaiserliche Machthaber, wo d Berta von Bruneck leabt, uff dui’r a Aug gworfa hôt. 

Uff-em Rütli vrsammlet sich an Haufa Manna vo de Ur-Kandeen. Se stellet fescht, dass älle Beschwerda, wo-se bisher em Kaiser hend zuakomma lau, nix gfruchdet hend. Drom wellet-se sich jetzt selbr helfa ond selle vrhassde Veegt us-em Land vrtreiba. Zamma schweeret se da Eid:
<poem>
Wir wollen sein ein einzig Volk von Brüdern,
in keiner Not uns trennen in Gefahr.
Wir wollen frei sein, wie die Väter waren,
eher den Tod, als in der Knechtschaft leben.
Wir wollen trauen auf den höchsten Gott
und uns nicht fürchten vor der Macht der Menschen.
</poem>

Wer abr fehlt, isch dr Tell. Er lôôt’r abr ausrichda, dass der Plôô weage ehm et scheitra soll. Wenn mr ehn obedengt braucha dät, nô dät’r au mitmacha.

Dr Tell macht sich uff nôch Altdorf, wo-nr sein Schwiigrvadder bsuacha will. Begleidet wuud’r vo seim eldeschda Soh, em Walter. D Hedwig Tell hôt Angscht om ihrn Môô, weil sich z Altdorf grad dr Gessler uffhelt ond se befirchdet, dass sich dr sell an ihrem Môô weaga dr Flucht vom Baumgarten rächa kennt. 

Dr Rudenz trifft sich derweil môl wiidr mit dr Bertha von Bruneck. Wia dia zwoi dô drbei uffs Los vo dr Schweizer Bevelkerong zo schbrecha kommet, isch dr Rudenz ganz baff, wo-nr heert, dass sei Geliibda vo-nem vrlangt, r soll fir seine Landsleit kempfa, sonscht kennt’r d Hochzeit mir ehra an Huat stecka.

Ahnongslos gôht dr Tell mit seim Jonga an deam Huat uff dr Stang vrbei, ohne dass’r en beachda duat. Em Nu wuud der guade Môô vom Gessler seine Kriagsknecht feschtghalda, was an graußa Aufruhr ausleest. Dô daucht dr Gessler selbr uff, begleidet vo-ma graußa Gefolge. Weil deam Vogt dr Tell scho lang a Dorn em Aug ischt, vrlangt’r vo-nem, r soll mit dr Armbruscht seim Jonga an Epfel vom Däz schiaßa, nô dät’r-en leaba lau. Zonägscht zeegret dr Tell ond fleht da Gessler ôô, r meeg doch vo deam oomenschlicha Vrlanga abseha. Dr sell abr bestôht uff seira Forderong. 

Dr Tell schiaßt – ond vollbrengt an Moischtr-Schuss, was vo de Zusschauer mit-ma graußa Jubel quidiirt wuud. Uff-em Gessler sei scheiheiliga Frôôg, wôrom’r et bloß oin, sondern glei zwoi Pfeil uss-em Kecher gnomma häb, sait dr Tell ganz ehrlich:

<poem>
Mit diesem zweiten Pfeil durchschoss ich Euch,
wenn ich mein liebes Kind getroffen hätte!
Und Eurer wahrlich hätt ich nicht gefehlt!
</poem>

Dr Gessler helt zwar sei Vrschbrecha, da Tell am Leaba zo lau, r lôôt-en abr vrhafda ond will-en nôch Kissnacht en da Kerker brenga, wo-nr bis zo seim Ableaba schmachda soll.

Ibr-em Viirwaldsteddersee tobt a Owedder. Vom Ufer aus gucket a baar Leit zua, wia des Boot, wo da Tell nôch Kissnacht brenga soll, uff de Wella romschauklet, wia wenn’s jeda Moment zerschella kennt. D Leit send vrzweiflet, weil dr alde Attinghausen em Sterba leit ond dr Tell en Gfangaschaft ischt. Abr zor Iberraschong vo älle daucht bletzlich dr Tell hegschdpersenlich auf ond vrzehlt vo seira Reddong: Uff da Befehl vom Gessler häb mr ehn losbonda, om des Schiff zo steira. Nô wär’r ans Land gfahra ond sei abgschbronga. Jetzt abr miaß’r dringend nôch Kissnacht.

Em Attinghausa seim Schloss machet sich dr Walter Fürst, dr Stauffacher, dr Melchthal ond dr Baumgarten Sorga om d Gsondheit vom Hausherra. Dr sell isch grad drbei, sei Leaba auszohaucha ond fordret zom ledschda Môl seine Freind auf, jô au emmer zammazostanda ond sich et zo vrkracha. En-ra graußa Eil kommt dr Rudenz drzua ond will em Onkl sein Senneswandl mitteila, abr dr sell hôt scho s Zeitliche gsegnet. Er wuud abr gern en da Kreis vo de Rütli-Verschweerer uffgnomma.

En dr Nähe vo Küssnacht wardet dr Tell e-ma Hohlweag uff sein vrhassda Widersacher. En seim Vrsteck siht’r, wia sich a arms Weible em Gessler zo de Fiaß wirft, om a guads Wertle fir ihrn Môô eizolega. Der abr will se wegjaga, ond wia se des et duat, reidet’r oifach ibr-se driiber. Uff oimôl wuud’r vo-ma Pfeil durchbohrt. Er brengt grad noh dia Werder “Das war Tells Geschoss” ibr d Libba ond fellt vo seim Gaul raa.

Dr Kaiser Albrecht ischt vo seim Neffa Johannes Parricida, em Herzog von Schwaben, gmeichlet wôrra. Als Kloschdrbruadr vrkloidet biddet dr sell da Tell, ehm Ondrschlupf zo gewähra, schliaßlich häb er bloß genauso ghandlet wia er. Abr mit deam Vrgleich isch dr Tell ibrhaupt et eivrstanda. Er häb schliaßlich aus Notwehr ghandlet, om sei Volk zo redda. Dr Parricida abr sei a feiger Merder. Wenn er vo seira Schuld befreit werra will, nô soll’r nôch Rom pilgra ond da Pabscht om Absoluzioo bidda.

Emmr meh Volk stremt uff da Hof vom Tell ond feiret ihrn Befreier. D Bertha von Bruneck bekennt sich zo-ra freia Schweizere ond reicht em Rudenz d Hand.

Bei seira dridda Reis en d Schweiz em Jôhr 1797 isch dr Goethe ondr andrem au uff d Sage vom Wilhelm Tell gschdoßa, wia dr Dichter em Kanton Uri an vrschiidene Tell-Stedda gweilt hôt. Der Stoff hôt-en so en sein Bann zoga, dass bald en ehm dr Plôô greift ischt, dô draus a Epos zo macha. Wia-nr nô wiidr drhoim gwäa ischt, hend scho wiidr nuie Plee en seim Kopf romgschbuugt, wo sei Uffmerksamkeit meh en Ôôschbruch gnomma hend wia dr „Tell“.

Em Goethe sei Freind Schiller hôt allerdengs a Riisa-Begeischtrong fir da Tell-Stoff zeigt. Drom hôt dr Goethe seine Mitbrengsel aus dr Schweiz kurzerhand leihweis seim Freind ibrlassa. Der selbr isch zwar nia en sellem Lendle gwäa, abr sei Frau Charlotte hôt sich deet – wia-se noh s Frailein von Lengefeld gwäa ischt – vo 1783 bis 1784 uffghalda. Drom hôt-se ihrem Môô au wertvolle Hinweis ibr Eiga-arda vo de Schweizer zuakomma lau kenna. Em Schiller sei Hauptquell fir sei Drama ischt abr s "Chronicon Helveticum" vom Schweizer Ägidius Tschudi (1505 bis 1572) gwäa. Om bei dr Beschreibong vo de geografische Vrheltnis koin Fehler zo macha, hôt dr Schiller am 16. Merz 1802 an sein Vrleger Friedrich Cotta, wo sich dômôls grad en dr Schweiz uffghalda hôt, da folgenda Briaf gschriiba:

"Können Sie eine genaue Special Charte von dem Waldstättensee und den umliegenden Cantons mir verschaffen, so haben Sie die Güte, sie mit zu bringen. Ich habe so oft das falsche Gerücht hören müssen, als ob ich einen „Wilhelm Tell“ bearbeite, daß ich endlich auf diesen Gegenstand aufmerksam worden bin und das „Chronicon Helveticum“ von Tschudi studierte; dieß hat mich so sehr angezogen, daß ich nun in allem Ernst einen „Wilhelm Tell“ zu bearbeiten gedenke, und das soll ein Schauspiel werden, womit wir Ehre einlegen wollen. Sagen Sie aber niemand kein Wort davon; denn ich verliere die Lust an meinen Arbeiten, wenn ich zu viel davon reden höre. Ist das „Chronicon von Tschudi“ um etliche Gulden zu bekommen, so bringen Sie mirs auch mit; denn ich möchte es wohl eigen besitzen."






</doc>
<doc id="46064" url="https://als.wikipedia.org/wiki?curid=46064" title="Homo (Begriffsklärung)">
Homo (Begriffsklärung)

D Bezäichnig Homo (vo lat. "homo" „Mensch, Maa“) wird verwändet as 
Gattigsnaame vom Mensch, lueg "Homo". 
Vo däm si under anderem die Bezäichnige abgläitet:
D Vorsilbe homo (vo griech. ὁμός "homós" „gliich“) stoot in Fachusdrück für „gliich“. 
Vo däm läite sich under anderem die Bezäichnige ab:
HOMO stoot für:


</doc>
<doc id="46065" url="https://als.wikipedia.org/wiki?curid=46065" title="James Wolfe">
James Wolfe

Dr James Wolfe (* 2. Januar 1727 z Westerham, Kent; † 13. September 1759) isch e britische General gsi. Si Rolle bi dr Eroberig vo Kanada dur Groossbritannie im Siibejöörige Chrieg isch vo groosser Bedütig gsi. Won er am 13. Septämber 1759 d Stadt Quebec in dr Schlacht uf dr Abraham-Eebeni iignoo het, isch das dr Wändipunkt in de Franzoose- und Indianerchrieg gsi, wo de Brite d Herrschaft über Kanada brocht het. Dr Wolfe isch in dere Schlacht schweer verwundet worde und no am gliiche Daag gstorbe. Er isch in dr St Alfege Chille z Greenwich begraabe worde und me het em e Dänggmol in dr Westminster Abbey ufgstellt.

Dr Wolfe isch vo sine Soldaate vereert worde, au vo de schottische Hoochländer, won er no 1745/46 gege sä kämpft het. Si Dood isch e groosse Verlust für die britischi Armee gsi, wo in deere Zit fast käini fähige Kommandöör ghaa het, wie es sich spööter im amerikanische Unabhängigkäitschrieg (1775 bis 1783 ) zäigt het.




</doc>
<doc id="46066" url="https://als.wikipedia.org/wiki?curid=46066" title="Schoner">
Schoner

E Schoner, au Schooner oder Schuner, isch ursprünglig e Segelschiff mit zwäi Mäst gsi, wo dr vorderi Mast chliiner als oder gliich grooss gsi isch wie dr hinderi (achteri) Mast. Spööter het mä au Schiff mit mee as zwäi Mäst as Schoner bezäichnet; vor allem in de Veräinigte Staate het mä im spoote 19. und im früeje 20. Joorhundert meermastigi Schoner baut.

Em vordere Mast, em Fockmast, vom ene Schoners säit mä au Schonermast. S Gaffelsegel am Schonermast häisst Schonersegel, s Gaffelsegel am hindere Mast, Groossmast, Groosssegel. Vor em Schonermast wärde mäistens zwäi Klüversegel und e Focksegel gfaare.

Stagsegelschoner häi statt de Rah- oder Gaffelsegel dreieggigi Stagsegel und am achtere Mast e Bermudasegel (Hoochsegel). Zuesätzlig cha mä zwüsche de Masttopp e Segel setze, wo kmen em „Fischermaa“ säit. Am Fockmast wärde die üüblige Vorsegel (Usseklüver, Klüver, Vorstagsegel) gfaare. Dank dere Takelig chönne die Schiff seer hooch am Wind segle. Die mäiste Stagsegelschoner si Dreimaster. 

Zwäimaster, wo dr hinderi Mast dr chliineri isch, häissen im Gegesatz zum Schoner Ketsch oder Yawl.




</doc>
<doc id="46069" url="https://als.wikipedia.org/wiki?curid=46069" title="Venustransit">
Venustransit

E Venustransit (vo ‚Durchgang‘, ‚Vorübergang‘), au Venusdurchgang oder Venuspassaasche, isch wenn dr Blaneet Venus vor dr Sunne vrbiigoot. Die Erschiinig cha mä mit eme Färnroor beobachte und mänggisch längt sogar e Filterbrülle. In öbbe 243 Joor bassiert das nume viermol (8 Joor druf, denn 121½ Joor spööter, non e mol 8 Joor und no 105½ Joor druf), wil d Baan vo dr Venus und die vo dr Ärde gegenander e chli scheps stönde.

Noch de Venusdurchgäng in de Joor 1874, 1882 und 2004 het dr letschti am 6. Juni 2012 zwüsche öbbe zwölfi z Nacht und sibni am Morge MESZ stattgfunde. Dr neggst bassiert erst wider am 11. Dezämber 2117.

D Venus het bim Transit e schiinbare Durchmässer vo 1' (1/30 vo dr Sunneschiibe) und gseet im Geegesatz zu de Sunnefläcke ganz schwarz us. 
Historisch het die prezisi Mässig vo sonige Durchgäng groossi Bedütig ghaa, für zum d Distanz vo dr Ärde zur Sunne (Astronomischi Äinhäit) mässe. Si isch dr Grund für vili Expedizioone und Mässkampanie vo bedütende Institut und Wüsseschaftler gsi. Sit 1900 misst mä Distanze im Sunnesüsteem mit Hilf vo Asteroide in dr Nööchi vo dr Ärde (NEA), hüte mit Ruumfaart- und Radar-Methode.



</doc>
<doc id="46072" url="https://als.wikipedia.org/wiki?curid=46072" title="Keplersche Gesetze">
Keplersche Gesetze

Die drei Gsetz vom Kepler si noch em Astronom und Naturfilosof Johannes Kepler benennt. Er het die fundamentale Gsetzmäässigkäite für d Umlaufbaane vo de Blaneete um d Sunne gfunde, won er si in Bezug brocht het zun ere gsuechte Harmonik und d Abwiichige vom Mars von ere Kräisbaan mathematisch analüsiert het. D Setz beschriibe d Beweegig vo "ideale" Himmelskörper.


D Bedingige für die drei Kepler-Gsetze si underschiidlig. S zwäite Gsetz gältet für alli Zentralchreft und die müesse nit emol konservativ si, s dritte Gsetz hingeege gältet für alli formula_1-Chreft. Abwiichige vom erste Gsetz gseet mä aber scho in unserem Sunnesüsteem: Komete beweege sich hüfig uf parabeläanlige Baane, d Aggse vo dr Merkurbaan dräit sich wäge de Iiflüss vo de andere Blaneete langsam um d Sunne.




</doc>
<doc id="46073" url="https://als.wikipedia.org/wiki?curid=46073" title="Charles Green (Astronom)">
Charles Green (Astronom)

Dr Charles Green (* Dezämber 1735 z Swinton bi Rotherham, South Yorkshire, Ängland; † 29. Januar 1771 uf dr Faart vo Batavia zum Kap vo dr Guete Hoffnig) isch e britische Astronom gsi.

Vo 1760 isch er Assistänt vom "Astronomer Royal" James Bradley am Observatorium vo Greenwich gsi und denn vo däm sim Noochfolger Nathaniel Bliss. Er hät äigentlig au für e Nevil Maskelyne sölle schaffe, wo dä im Merz 1765 noch em Dood vom Bliss zum "Astronomer Royal" ernennt worde isch. Dr Green het s aber vorzooge, e Schiffszaalmäisterboste z übernee.

Dr Maskelyne het en 1768 für die ersti Südseeräis vom James Cook empfoole. Si Ufgoob isch s gsi, zämme mit em Joseph Banks für d Royal Society uf Otaheite dr Venustransit vom 3. Juni 1769 z mässe. Dr Green isch uf dr Häimräis vo Batavia noch 12 Dääg uf See an Dysenterii gstorbe.



</doc>
<doc id="46074" url="https://als.wikipedia.org/wiki?curid=46074" title="Safiental">
Safiental

S Safietal (hochdütsch "Safiental", rätoromanisch ) isch e Tal im Kanton Graubünda.

S Tal verlauft vo Süde nach Norde, und d Rabiusa flüüsst dur s dure und münded bi Versam noch em Versamertobel im Gebiet vo de Ruinaulta, de grosse Rhiischlucht, vo rächts in Vorderhy.

Z hinderst im Tal isch de Safierbärg, en Übergang mit eme Saumpfad uf Splüge. Vo Safie-Platz us goot de Glaspass uf Tschappina übere und witer uf Thusis abe, und vo Thalkirch us de Tomülpass uf Vals dure.

S Safietal ghört politisch zum grösste Tail zur Gmaind Safietal und nu en chlinne Egga im Nordoste ghört zur Gmaind Bonaduz. Bis am 31. Dezember 2012 häts im Safietal drü aigeständigi Gmainde gee; Safie z hinderst im Tal, Tenna uf ere Aahöchi i de Mitti und Versam am Iigang vom Tal.



</doc>
<doc id="46077" url="https://als.wikipedia.org/wiki?curid=46077" title="Endeavour (Schiff)">
Endeavour (Schiff)

D Endeavour ([]) isch s Schiff vom Seefaarer und Entdecker James Cook gsi. Zwüsche 1768 und 1771 het er uf ere si ersti Entdeckigsräis in d Südsee gmacht. Si isch s sibte Schiff in dr britische Marine gsi, wo dä Naame ghaa het.

Die britischi Marine het für en Expedizion im April 1768, wo vo dr Royal Society usgange isch, s Chooleschiff "Earl of Pembroke" für 2'800 Pfund kauft, het s lo umbaue und het em dr Naame "HM Bark Endeavour" (dt.: Ufgoob, Aasträngig) gee. Zum Kommandant isch dr Lütnant James Cook ernennt worde, wo sich scho as Navigator und Kartograaf bewäärt ghaa het. Dr Cook het die Art vo Schiff no us sinere Zit as Stüürmaa in dr Handelsschifffaart in dr Nordsee kennt.




</doc>
<doc id="46087" url="https://als.wikipedia.org/wiki?curid=46087" title="Terra Australis">
Terra Australis

Terra Australis (lat. "terra" „Ärde“, „Land“; "australis" „südlig“) isch d Bezäichnig vom ene hüpotetische Südkontinänt, wo in dr Antike bostuliert worde isch. Dr Claudius Ptolemäus (100–175) het dr Naame in sim Wärk "Geographike Hyphegesis" brägt. Er het glaubt, ass rund um alli Meer Land müess si, so wie das bim Middelmeer dr Fall isch. Dr Ptolemäus het dorum vorusgsäit, ass im Süde e groossi Landmasse, Terra australis incognita (altgr.: ἄγνωστος γῆ ("ágnostos gé")), müess ligge, wo dr Indisch Ozean wurd begränze und mit Afrika verbunde sig (lat. "incognita", „umbekannt“ – wil no niemer daas Land gsee het). Antiki und middelalterligi Chartezäichner häi denn uf iiri Wältcharte e fiktive Kontinänt zäichnet, wo bis zum Südpol gange isch. Es het soonigi gee, wo uf dere Landmasse au no Gebirg und Flüss iizäichnet häi.

Noch dr domoolige Vorstellig het s sich um e Kontinänt mit eme aagnääme, warme Klima ghandlet, mit riiche Boodeschetz und ere zivilisierte Bevölkerig, wo mä mit ere Handelsbeziehige hätt chönne ufnee.

Gege s Ändi vom Middelalter häi sich d Lüt under em Iidrugg vo de groosse Entdeckigsfaarte wider me mit dr These vo dr Existänz vom ene riisige, saagehafte Südkontinänt afo beschäftige. So het dr Magellan glaubt, ass d Magellanstrooss, won er 1520 entdeggt het, d Durchfahrt zwüsche Amerika und em Südkontinänt sig. Mä het däm muetmaaslige Südkontinänt denn au Magallanica gsäit. Dr Francis Drake isch denn aber 1577–80 um d Wält gseeglet, und het bewiise, ass d Magellanstrooss käi Kanal zwüsche zwäi Kontinänt isch: im Süde vo Südamerika het er e Hufe Insle entdeggt, und won er schliesslig am Kap Hoorn aachoo isch, isch vor im nume no die offeni See gsi.

Au dr Abel Tasman het zerst glaubt, er chönni s umbekannte Südland finde. Er het aber 1642 mit sinere Entdeckigsfaart rund um Australie bewiise, ass dä Kontinänt bi witem nit bis zum Südpol goot.
Dr Charles Bouvet d Bouvetinsel, won er 1739 gsichtet het, für e Däil vom Südkontinänt ghalte, und wägen em Alexander Dalrymple sine Schrifte het die önglischi Navy dr James Cook gschiggt, zum d Gebiet um e 60. Bräitigrad Süd genauer go z erforsche. 1772 isch dr Cook denn rund um d Antarktis gseeglet und het bewiise, ass dr Indisch und dr Atlantisch Ozean verbunde si und d Landmasse seer vil chliiner muess si, dass also die bostulierti "Terra Australis" nit existiert.

Das und und wil sich dr Naame "Australie" iibürgeret het, si woorschinlig d Gründ, ass d Antarktika, wo dr äinzig ächti Kandidat für e Terra australis gsi isch, schliesslig e ganz andere Naame überchoo het.


</doc>
<doc id="46088" url="https://als.wikipedia.org/wiki?curid=46088" title="1728">
1728










</doc>
<doc id="46089" url="https://als.wikipedia.org/wiki?curid=46089" title="E-Mail">
E-Mail

Es E-Mail [] (churz "Mail"; "electronic mail" „elektronischi Post“) isch e briefähnlichi Nachricht, wo uf elektronischem Wäg in Computernetzwärk verschickt wird.

Um E-Mail schicke oder empfange z chöne, muess me näbed em Zuegang zum Internet, eme E-Mail-Programm uf em Computer oder eme Konto bim ene Webmail-Dienst natürli e E-Mail-Adrässe ha, wo öpe eso chönt usgseh: Hans.Muster@bluewin.ch

E-Mail wird als dr wichtigst Dienst vom Internet aagluegt, wichdiger no as s World Wide Web, und er wird mee brucht als alli andere. Ei Grund für daas isch, wil mä per E-Mail Text-Nachrichte und digitali Dokumänt (also z. B. Grafike oder Office-Dokumänt) in e baar Sekunde uf die anderi Site vo dr Wält cha schicke.

E-Mail chame erst sit aafangs vo de 80-er Johr verschicke. Vorhär hät me Nochrichte per Brief, Telegramm oder Fax übermittled.


</doc>
<doc id="46090" url="https://als.wikipedia.org/wiki?curid=46090" title="Johannes Paul II.">
Johannes Paul II.

Dr Johannes Paul II. (, burgerlige Name Karol Józef Wojtyła []; ; * 18. Mai 1920 z Wadowice, Pole; † 2. April 2005 in dr Vatikanstadt) isch vum 16. Oktober 1978 bis zue sym Dod 26 Johr un 5 Monet lang Papscht vu dr remisch-katholische Chilche gsii. E lenger Pontifikat isch nume fir dr Pius IX. belait. Dr Johannes Paul II. isch dr erscht Slaw uf em Papschtdroon gsii. Ihm wird e wichtigi Roll bim Änd vum Sozialismus in sym Haimetland Pole zuegschribe. 

Am 1. Mai 2011 isch dr Johannes Paul II. vu sym Noofolger Benedikt XVI. z Rom seliggsproche wore. Am 27. April 2014, am Barmhärzigkaitssunntig, isch er innere Fyr uf em Petersplatz im Vatikan zur Ehr vo de Altär erhobe worde. Glichzytig isch au de Konzilspapscht Johannes XXIII. hailiggsproche worde. Die Zeremonie hät de Papscht Franziskus glaited und isch vo hundertuusige vo Gläubige vor em Petersdom und Millione vo Zueschauer vor em Färnsee verfolgt worde. Es isch s erschtmol i de Chilegschicht, dass zwai Päpscht glichzytig hailiggsproche worde sind und au, dass zwai Päpscht bi däre Fyr aawäsend gsi sind, de amtierend Papscht Franziskus und de zruggträtteni, emeritierti Papscht Benedikt XVI., de diräkti Nochfolger vom Johannes Paul II..






</doc>
<doc id="46091" url="https://als.wikipedia.org/wiki?curid=46091" title="August Bebel">
August Bebel

Dr Ferdinand August Bebel (* 22. Februar 1840 z Deutz bi Köln; † 13. Augschte 1913 z Passugg) isch en Politiker vo de sozialdemokratische Arbaiterbewegig z Dytschland gsii. Sy bolitischi Aafäng hän im liberal-demokratische Verainswäse vu Arbaiter un Handwärcher gwurzlet, voreb er sich em Marxismus zuegwändet het. Iber Johrzehnt het er mit em Wilhelm Liebknecht zämmegschafft. Mit ihm het er anne 1869 di Sozialdemokratisch Arbaiterbartei (SDAP) grindet. Im Johr 1875 het er bi dr Verainigung mit em Allgmaine Dytsche Arbaiterverain zue dr Sozialistische Arbaiterbartei vu Dytschland (SAPD) mitgmacht. In dr Zyt vu dr Repressionen gege d Bartei dur s Sozialischtegsetz het er si zue dr zäntrale Person vu dr dytsche Sozialdemokraty entwicklet un isch ab 1892 ain vu dr beede Vorsitzer vu dr Sozialdemokratische Bartei vu Dytschland (SPD) gsii, wu si d SAPD anne 1890 no dr Ufhebig vum Gsetz dry umgnännt gha het. Sy Popularitet spieglet sich in dr volkstimlige Näme „Chaiser Bebel“, „Gegechaiser“ oder „Arbaiterchaiser“. In dr Johr derno isch er wyter am Spitz vu dr Bartei gstande un isch Rebresäntant vum sognännte marxistische Zäntrum vu dr SPD gsii zwisch eme linke un eme „revisionistische“ Fligel. Derzue isch er ain vu dr wichtigschte Barlamentarier in dr Zyt vum Dytsche Chaiserrych gsii.







</doc>
<doc id="46093" url="https://als.wikipedia.org/wiki?curid=46093" title="1779">
1779








Datum nit bekannt:



</doc>
<doc id="46095" url="https://als.wikipedia.org/wiki?curid=46095" title="Jules Crozet">
Jules Crozet

Dr Jules (Julien Marie) Crozet (* 26. Novämber 1728 z Port-Louis, Département Morbihan, Bretagne, Frankriich; † 24. Septämber 1782 z Bariis) isch e franzöösische Seefaarer und Entdecker gsi. 

Noch iim si d Crozetinsle benennt, won er under em Kommando vom Marc-Joseph Marion du Fresne 1772 entdeggt het.

Dr Crozet isch dr Zwäit Kommandant uf dr Expedizioon vom du Fresne gsi, wo underwäggs vo Maori döödet worde isch. Dr Crozet het s Kommando übernoo und 1775 dr Entdecker James Cook droffe und däm vo de Insle won er entdeggt het, verzelt.



</doc>
<doc id="46096" url="https://als.wikipedia.org/wiki?curid=46096" title="Torres-Straße">
Torres-Straße

D Torres-Strooss (au "Strooss vo Torres"; Änglisch: "Torres Strait") isch e Meerängi zwüsche dr nordostaustralische Halbinsle Cape York und dr Südküste vo Neuguinea, gnauer vo dr Western Province vom Staat Papua-Neuguinea. Si isch öbbe 185 km bräite aber maximal nume 12 m dief.

Im Weste vo dr Torres-Strooss lit dr Golf vo Carpentaria, wo sälber maximal nume 53 Meter dief isch.

In dr Torres-Strooss het s überall Koralleriff, Klippe, Sandbänk und Insle. Im Iigang vo Oste und vo Weste si d Klippe so nooch zämme, ass nume e schmale Wääg frei isch. Uf dr Ostsite lit s Great Barrier Reef. An de westlige Iigäng, us em Golf vo Carpentaria und dr Arafurasee, lit d Endeavour-Strooss. Dr Kanal nördlig vo dr Prince-of-Wales-Insle, wo 1803 vom Matthew Flinders entdeckt worde isch, isch sicherer.



</doc>
<doc id="46100" url="https://als.wikipedia.org/wiki?curid=46100" title="Mariä Aufnahme in den Himmel">
Mariä Aufnahme in den Himmel

Unser Fraue Dag, au Unser Fraue Dult, Augschtheiligtag, Meitlipalmtag (, - churz; "Maria Himmelfahrt" oder nu "Himmelfahrt") isch e Hochfescht vu dr remisch-katholische Chilchen am 15. Augschte. In dr altkatholische Chilche wird dr 15. Augschten as "Haimgang vu dr Mareie" gfyrt. Au di orthodoxe Chilche, vor allem di syrisch-orthodox Chilche, fyre s Fescht am 15. Augschte – je no Dailchilche noch em alte oder neie Kaländer – unter em Name "Vertschlofig vu dr hochhailige Maischteri, wu Gott uf d Wält brocht het". Am 15. Augschte vum alte Kaländer (28. Augschte vum neie) cheme di russisch-, serbisch-, georgisch-, griechisch- un d koptisch-orthodox Chilche mit em "Fraue-Dag". Am 29. Augschte fyrt di armenisch-apostolisch Chilche d "Uffert vu dr Mareie".

S Fest "Ufnahm vu dr Mareie in dr Himmel" goht uf e Mareiefescht zrugg, wu dr Cyrill vu Alexandrie im 5. Johrhundert yygfiert gha het. Des Fescht het er uf dr 15. Augschte glait. Mit dr Noofyyr hert in dr Oschtchilche s Chilchejohr uf, wu am 1. Septämber mit dr Vorfyyr vu dr Geburt vu dr Maria am 8. Septämber aafangt.

Am Fraue-Dag wäre Chryterstryss ("Balme, Augschtmaie, Himmelfahrtsstruss" oder au "Mairechrüterstruss") in d Chilche mitbrocht un gsäägnet. Die Stryss gälten unter anderem as Mittel bi Wunde.

D Wurzle vum Allermannsharnisch soll dr Dreeger gege Schuss, Stich un Stupf uuverwundbar mache, wänn si an Unser Fraue-Dag vor em Sunnenufgang graben un häälige unter s Altarduech an die Stell glait wird, wu s Brot un dr Wyy stehn.

No dr Gottesdienscht git s in vil Ort Prozessione, aini vu dr greschte findet im allgaierische Maria Vesperbild statt.

Dr Zytruum zwisch em Fraue-Dag (15. Augschte) un Maria Geburt (8. September) nännt mer au "Fraue-Dryssger".


Unser Fraue-Dag isch e gsetzlige Fyyrtig z Eschtrych, e Staatsfyyrtig z Liechtestaa, in acht Schwyzer Kantön e dr Sunntig glychgstellte Fyyrtig, in sibe wytere Kanton zmindescht in e Dail Gmaine ne arbetsfreie Dag, e gsetzlige Fyyrtig in zwai Länder z Dytschland, im Saarland un z Bayern in Gmaine mit ere katholische Bevelkerig (rund 1700 vu 2056 Gmaine).

E gsetzlige Fyyrtig isch Unser Fraue-Dag au in andere katholische Länder wie zem Byschpel Belgie, Frankrych, Italie, Kroatie, Litaue, Luxemburg, Malta, Pole, Portugal, Slowenie un Spanie, aber au in dr orthodoxe Länder Griecheland, Georgie, Rumänie un Zypere.






</doc>
<doc id="46101" url="https://als.wikipedia.org/wiki?curid=46101" title="Joseph Banks">
Joseph Banks

Dr Sir Joseph Banks, 1. Baronet (* 2. Februar/13. Februar 1743 z London; † 19. Juni 1820 z London) isch en änglische Naturforscher gsi. Er het sich bsundrigs dr Botanik gwidmet. In dr Middi vom 18. Joorhundert het er dr James Cook uf sinere erste Räis und Wältumseglug (1768–1771) begläitet. Wäärend die andere Naturforscher uf Tahiti mit em Mässe vom Venustransit beschafdigt gsi si, häi är und sini zää Hälfer e Hufe naturwüsseschaftligi Entdeckige gmacht. Si offiziells botanischs Autorekürzel isch „Banks“.

Dr Banks isch 32 Joor lang Bresidänt vo dr Royal Society gsi und het Kontakt mit de füerende Forscher vo sinere Zit ghaa. Er het dr Aastooss gee für d Brotfrucht-Expedizioon vo dr "Bounty" under dr Läitig vom Lütnant William Bligh.




</doc>
<doc id="46105" url="https://als.wikipedia.org/wiki?curid=46105" title="Rio de Janeiro">
Rio de Janeiro

Rio de Janeiro [] isch die zwäitgrössti Stadt z Brasilie und d Hauptstadt vom Bundesstaat Rio de Janeiro. Si lit an dr Guanabara-Bucht im Südoste vom Land. Dr Naame (portugiisisch für „Fluss vom Januar“) chunnt drvo, ass dr Seefaarer Gaspar de Lemos, wo d Bucht am 1. Januar 1502 entdeggt het, si für d Mündig vom ene groosse Fluss ghalte het.

Im administrative Stadtgebiet lääbe öbbe 6,3 Millione Lüt (2010). D Metropolregion het 11,9 Millione Iiwooner (2010).

Bis 1960 isch Rio de Janeiro d Hauptstadt vo Brasilie gsi, denn het Brasília die Funkzioon übernoo. Rio isch aber noch São Paulo s bedütendste Handels- und Finanzzentrum im Land. De Iiwooner vo dr Stadt säit mä Cariocas. Das chunnt vom ene Wort us dr Sprooch vo de Tupinambá, wo zum Tupí-Guaraní ghört. Es bedütet „Hütte vom wisse Maa“.

D Woorzäiche vo Rio de Janeiro si dr Zuckerhuet, die 38 Meter hoochi Christusfigur uf em Gipfel vom Corcovado und dr Strand vom Stadtdäil Copacabana, wo äine vo de berüemtiste uf dr Wält isch. D Stadt isch au bekannt wägen em Karneval vo Rio, wo jeedes Joor stattfindet. D Paraade vo de Sambaschuele ghöört zu de gröösste Paraade uf dr Wält.




</doc>
<doc id="46122" url="https://als.wikipedia.org/wiki?curid=46122" title="Le-Maire-Straße (Kap Hoorn)">
Le-Maire-Straße (Kap Hoorn)

D Le Maire-Strooss () isch e Seewääg zwüsche dr Isla de los Estados und em östligste Uslöifer vom argentinische Däil vo Füürland. Si isch 34 sm lang und an dr ängste Stell 30,6 km bräit.

D Holländer Jacob Le Maire und Willem Cornelisz Schouten häi d Strooss am 24. Januar 1616 entdeggt, wo si e Verbindig zwüschen em Atlantik und em Pazifik gsuecht häi, wo si mit em Schiff duure häi chönne. Si häi e nöije Seewääg müesse sueche, wil ene die Niederländischi Ostindie-Kompanii verbote het, dur d Magellanstrooss z seegle. E baar Dääg spööter, am 29. Januar, häi si s Kap Hoorn entdeggt und im dr Naame Hoorn gee häi noch dr Heimetstadt vom Schouten. D Strooss sälber het spööter iire Naame zu Eere vom Le Maire überchoo.


</doc>
<doc id="46127" url="https://als.wikipedia.org/wiki?curid=46127" title="Tahiti">
Tahiti

Tahiti, elteri Nääme "Otaheite, King George Island", "Isla de Amat" oder "Sagittaria", isch en Insle im Südpazifik, wo politisch zu Franzöösisch-Polynesie ghöört. Si het e Flechi vo 1'042 km² und 186'909 Iiwooner (Stand: 2012). D Hauptstadt und grössti Stadt vo dr Insle isch Papeete. Tahiti lit in dr Zitzone UTC−10.

Tahiti ghöört geografisch zu de Gsellschaftsinsle (), gnauer zu de Insle über em Wind (). Si isch die grössti und bevölkerigsriichsti Insle im Archipel. Tahiti isch e Dobbelinsle us "Tahiti Nui" (Grooss-Tahiti) und em chliinere "Tahiti Iti" (Chläi-Tahiti), wo au weniger besiidlet isch. Die bäide Däil si dur e Isthmus vo Taravao verbunde.

Uf dr Insle het s stäili Gipfel, dr höggst von ene isch dr Mont Orohena uf Tahiti Nui und isch 2'241 m hooch. Die höggsti Erhebig uf Tahiti Iti isch dr Mont Ronui mit 1'332 Meter. Fliessgwässer häi diefi Dääler usgrabt, vo um sä umme schroffe Felsgrat stönde. S Innere vo dr Insle isch umbewoont und isch dicht mit dropischer Vegetazion bewaggse und isch nume doo und dört vo umbefestigte Wääg und Fuesswääg erschlosse. D Siidlige befinde sich im schmale Küstesträife, dr Norde und dr Weste vo Tahiti si am dichtiste besiidlet.

Tahiti het nume weenig natüürligi Stränd und die bestöön vor allem us schwarzem, basaltischem Sand und nid wie vili dängge us wissem. Si si hauptsächlich dr Westküste nooch verdäilt. Die pflägte, wisse Stränd vor de Hotel si mäistens künstlig.



</doc>
<doc id="46132" url="https://als.wikipedia.org/wiki?curid=46132" title="Kap Hoorn">
Kap Hoorn

S Kap Hoorn (au Kap Horn, span. "Cabo de Hornos", ängl. "Cape Horn") isch e Landspitze uf dr chilenische Felseninsle Isla Hornos. Es isch dr südligsti Punkt vo Südamerika abgsee vo de abgelegene Diego-Ramirez-Insle und de Südseesandwitschinsle, wo mänggisch au zu Südamerika zelt wärde.

S Kap Hoorn isch von ere Expedizion vo dr Hoorner "Austraalse Compagnie" vom niederländische Seefaarer Willem Cornelisz Schouten am 29. Januar 1616 entdeggt worde und er het em zu Eere vom Root vo dr Stadt "Capo Hoorn" gsäit. D Behauptig, ass dr Ängländer Francis Drake S Kap Hoorn scho im Oktober 1578 entdeggt häig und im als Kap Elisabeth gsäit häog, isch erst noch 1618 gmacht worde, wo dr Drake scho zwanzig Joor lang dood gsi isch. Aber däm sini Notize und d Bricht vo sinere Mannschaft understürze die Behauptig nid. 

Bis dass dr Panamakanal im August 1914 eröffnet worde isch, isch d Rute um s Kap Hoorn e wichdigi Schiffaartsrute gsi. Usser dr Magellanstrooss e chli witer gege Norde isch das dr äinzig Wääg für Schiff gsi, zum vo Öiropa us über e Atlantik an d Westküste vo Amerika – z. B. uf Chile oder Kalifornie – z choo. 




</doc>
<doc id="46134" url="https://als.wikipedia.org/wiki?curid=46134" title="Em Bebbi sy Jazz">
Em Bebbi sy Jazz

Em Bebbi sy Jazz isch en äidäägigs Dschääsfest z Baasel, wo sit 1984 jeedes Joor im August stattfindet. Mit sine 50'000 bis 70'000 Bsuecher ghöört s zu de grösste Dschääsaaläss in dr Schwiz. S Wort «Bebbi» im Naame isch dr Baasler Usdrugg für «Baasler».

Bim erste "Em Bebbi sy Jazz" im Joor 1984 häi 16 Grubbe an acht Blätz rund um s Hotel Basel Muusig gmacht. Hützudags si s mee as 70 Bänds, wo siibe Stunde lang an öbbe 30 Blätz vom säggsi am Oobe aa ufdräte. E Hufe vo de Formazioone si us dr Regioon, won e Hoochburg vom Dschääs in dr Schwiz isch; aber au Grubbe us em öiropäische Usland und us Übersee si verdräte. Verschiideni Schaner vo Dschääs wärde gspiilt: Ragtime, Dixie, Bebop, Blues, Funk, Latin, Swing, e Bigband spiilt uf dr Määrtblatzbüüni am Roothuus, Gospelchör singe in Kiirche, Jazzrock- und Streetbands dräte uf öffentlige Blätz und in Gasse uf und Gläinstgrubbe in Lokaal und Innehööf. Daas alles spiilt sich am Spaalebärg und drum ume ab, in dr Groossbaasler Altstadt zwüschen em Fischmäärt, Haibärg und Noodlebärg bis zur Lienerdskiirche. D Uffüerige si gratis und d Veraastaltig wird dur Sponsore, Gönner und Biidrääg vo de Bäize wo mitmache, finanziert. D Organisazioon isch bis hüte eerenamtlig. 2013 het dr Ärnst Mutschler d Läitig vom Festival abgee.

Am Daag noch "Em Bebbi sy Jazz" het sich non e Dschääsaalass etabliert, d Benefizveraastaltig "Em Bebbi sy Burgergmaind" für e soziali Iirichdig, wo d Burgergmäind mithilft bim organisiere.




</doc>
<doc id="46135" url="https://als.wikipedia.org/wiki?curid=46135" title="Stadtcasino Basel">
Stadtcasino Basel

S Stadtcasino Baasel isch e Konzärthuus in dr Stadt Baasel. S Geböid befindet sich im Groossbaasel am Barfüesserblatz. Dr grössti Saal, dr "Muusigsaal" us em Joor 1876 het 1500 Blätz und isch internazional für sini hervorragendi Akustik bekannt. S Sinfoniiorchester Baasel (Schefdirigänt: Dennis Russell Davies) isch do dehäi. Au s renommierte Kammerorchester Baasel und d Basel Sinfonietta veraastalte iiri Sinfoniikonzärt in däm Saal. D Silvesterkonzärt im Muusigsaal wärde sit 1996 vom Basler Festival Orchester gspiilt, wo in sällem Joor gründet worde isch. S Geböid wird vo dr Casino-Gsellschaft Baasel betriibe.

D Aafäng vom Stadtcasino göön bis 1808 zrugg, wo sich die Allgemäini Lääsgsellschaft Baasel im Rinacherhoof am Münsterblatz für gmäinsami Diskussions- und Spiildräffe iigmietet het. D Zaal vo de Mitgliider isch schnäll gwaggse und 1820 het sich im Raame vom Schwizerische Muusigfest z Baasel die "Brovisorischi Commission zur Errichdig vom ene Gsellschaftshuus" formiert und die het im junge Archidekt Melchior Berri dr Ufdraag gee, s Geböid z blaane. 1822 het mä uf eme Gländ in dr Innestadt bim Barfüesserblatz afo baue. Zur gliiche Zit het s e brivati Iniziative gee, zum dusse vor de Stadtmuure im hütige Dalbe-Kwardier e Summercasino für die Bürger z baue, wo sich wäärend em Summer uf iiri Landsitz zruggzoge häi.

Am 16. Februar 1824 isch d Casino-Gsellschaft Basel offiziell gründet worde. S Stadtcasino isch 1826 in Bedriib gno worde. Dr groossi Konzärtsaal, wo hützudags d Bedütig vom Stadtcasino usmacht, isch nit Däil vom Berri-Bau gsi, sondern erst 1876 dra aabaut worde. Dr Archidekt vom Konzärtsaal isch dr Johann Jakob Stehlin gsi.

Wäärend de Unrueje vo dr Baasler Kantonsdrennig zwüsche 1830 und 1833 si d Mitgliider vom Summercasino für e Zit in s Stadtcasino züüglet. Wil d Summercasino-Gsellschaft in de Joorzäänt druf immer mee Schulde gmacht het und s Stadtcasino floriert het, häi schliesslig 1907 die bäide Gsellschafte fusioniert. D Schulde vom Summercasino si aber so grooss gsi, ass mä s zämme mit em Park drum ume 1937 het müesse verchaufe. 

Dr Berri-Bau het denn im 20. Joorhundert nümme gnüegt und wil er so lang gsi isch, isch er au zum Hindernis für e Vercheer uf em Barfüesserblatz worde. 1938 het män en abgrisse und d Archidekte Kehlstadt & Brodtbeck häi s Geböid baut, wo hüte no stoot. Dr Nöibau isch mit em Gäld finanziert worde, wo vom Verchauf vom Summerkasino übrig bliibe isch. S Stadtcasino isch am 16. Dezämber 1939 eröffnet worde, 1941 het dr Alfred Heinrich Pellegrini uf dr Stirnfassaade si Gmäld "Apoll und d Muse" gmoolt.

D Krise, wo s Kasino din gsteckt isch, isch bis noch em Ändi vom Chrieg witer gange, aber es isch mit em wirtschaftlige Ufschwung in de 1950er Joor doch no zum Erfolg worde. Ghulfe het au, ass vo 1947 aa d Sinfoniikonzärt nümme im Volkshuus sondern im Stadtcasino abghalte worde si, und das isch au guet gsi für die internazionali Beachdig und Anerkennig vom Stadtcasino. 1970 het mä d Restaurazionsbetriib und d Saalverwaltig abdrennt, 1982 isch d Betriibsrächnig zum erste Mol gröösser as e Million gsi.

1976 het mä s Stadtcasino ganz renowiert. Wil s hütige Stadtcasino für die zuekümftige Aasprüch in verschidnige Hiisichte nüm guet gnueg isch, het d Casino-Gsellschaft vo 2000 bis 2007 e Wettbewärb für e Nöibaubrojekt usgschriibe, und die irakisch-britischi Stararchidektin Zaha Hadid het en gwunne. In dr Volksabstimmig vom 17. Juni 2007 isch s Brojekt aber abgleent worde.

Im Stadtcasino het s drei groossi Sääl:


Vom 29. bis 31. August 1897 het im Stadtcasino der erst Zionistekongräss stattgfunde. Au die mäiste vo de Zionistekongräss bis zur Gründig vom Staat Israel im Joor 1948 si do abghalte worde. 



</doc>
<doc id="46136" url="https://als.wikipedia.org/wiki?curid=46136" title="Leonhardskirche (Basel)">
Leonhardskirche (Basel)

D Lienertskiirche isch en evangelisch-reformierti Kiirche in dr Stadt Baasel. Es isch e gotischi Stadt- und Stiftkiirche und isch em häilige Lienert gweiht. Si stoot in dr Groossbaasler Altstadt am "Lienertskiircheblatz". Vom alte Stadtkärn chunnt mä über e langi Stääge uf e "Lienertsbärg" zur Kiirche, wo uf eme Hügelsporn vom Baasler Westblatoo lit, 17 Meter über em Barfüesserblatz. Si isch Däil vo dr Befestigungsaalaag vom innere Muurering vom 12. Joorhundert gsi, was mä dr riisige Westwand hüt no cha aagsee.

Mä wäiss nid, wenn mä mit em Bau von ere St. Lienertskiirche aagfange het. D Arbet an dr dreischiffige romanische Basilika het um s Joor 1080 aagfange und 1118 isch si gweiht worde. Vo däm Bau existiert hüte no d Krypta mit e baar Wandmoolereie us em 12. Joorhundert und Greeber us sällere Zit.

Im Joor 1135 het mä zur Pfarrkiirche en Augustiner-Choorheere-Stift draabaut und s Kloster isch zum ene umfangriiche Geböidkomplex gwaggse. 

S Baasler Ärdbeebe vo 1356 het e groosse Däil vo dr Kiirche und vo de Klostergeböid zerstöört. 1360 het mä denn uf de Drümmer vo dr alte Kiirche e hochgotischi Basilika baut. Über d Krypta het mä e flach deckte Langchor und zwäi Kapälle (Mariekapälle, Kapälle vom Häilige Theobald) baut. Nääbedraa het mä e Gloggedurm konstruiert, won e Drätraad din isch. 

1481 het mä aagfange d Kiirche in e dreischiffigi gotischi Hallekiirche umzbaue und s Kiircheschiff het e Stärngewölb überchoo. S Baue isch nume langsam vorwärts choo. Es git en Inschrift am ene Pfiiler us em Joor 1492, und denn isch mä nonig fertig gsi. Vo 1487 bis zu sim Dood 1493 isch dr Hans Niesenberger Baumäister gsi. 1496 het dr Baumäister Hans Nussdorf dä Boste übernoo. Erst 1521 het mä an dr Wölbig vom Langhuus afo baue.

D Stadt Baasel het am 31. Januar 1525 s Kloster und d Kiirche kauft. 1529, wo Baasel d Reformazioon iigfüert het, si d Altäär, d Bilder und no vil mee zerstöört worde und d Lienertskiirche isch näben em Münster, dr Peters- und dr Martinskiirche äini vo de vier protestantische Kiirche vo dr Stadt Baasel worde.

D Orgle us em 18. Joorhundert stammt vom Johann Andreas Silbermann.

Vom Joor 1668 aa isch dr Loonhoof in de ehemoolige Klostergeböid dehäi gsi. Dr Vorsteher über s Bauwääse isch si Diräkter gsi und het dört de Handwärker vo dr Stadt iiri Köön zaalt, und vo doo isch dr Naame vo däm Komplex abgläitet. Um 1821 het d Bolizei d Klostergeböid übernoo, aä umbaut und s stedtische Gfängnis do ufdoo. 1995 het mä e nöis Gfängnis baut, und im Loonhoof si e Hotel, e Restorant, s Muusiginstrumäntmuseum und e Chällertheater, die "Baseldytschi Bihni", underbrocht worde.

Vo de Geböid vom ehemoolige Kloster isch nume no d Friidhoofshalle vo 1450, wo die grad im Norde glääge isch, übrig. 
In de Joor 1964 bis 1968 het mä archeologischi Undersuechige und e Totalsanierig vo dr Lienertskiirche gmacht. 

Hüte finde in dr Kiirche au Konzärt statt. Musiker häi 2009 mitghulfe, s Klangverhalte in dr Krypta z ermiddle.




</doc>
<doc id="46138" url="https://als.wikipedia.org/wiki?curid=46138" title="Botany Bay">
Botany Bay

D Botany Bay isch e groossi Bucht im Stadtgebiet vo Sydney, öbbe sibe Kilometer südlig vom "Central Business Districts" (Stadtzentrum). Am 29. April 1770 si dört die erste Brite under em James Cook in Australie glandet.

D Portugiise si scho im 16. Joorhundert immer wider äinisch z Australie aachoo, und d Holländer si zum erste Mol 1606 dört glandet. Wo dr Cook in dr Botany Bay aachoo isch, isch er uf sinere erste Wältumseglig mit dr Endeavour gsi. Er het d Bucht und die australischi Ostküste genau vermässe, und sini Daate si zum Däil bis in d Middi vom 20. Joorhundert brucht worde.

Zerst het d Bucht dr Naame "Stingray Bay" überchoo, denn dört si e Hufe Stachelroche as Broviant gfischt worde. Dr hütig Naame, wo uf Dütsch öbbe "Botanik-Bucht" bedütet, verdankt d Bucht em Umstand, ass dr Botaniker Sir Joseph Banks und si Zäichner Daniel Solander, d Naturwüsseschaftler vo dr Expedizion, vo dr Artevilfalt vo de Pflanze, wo si dört gfunde häi, unghüür begäisteret gsi si. Dr Cook het de Kap uf de Site vo dr Bucht denn "Cape Banks" (N) und "Point Solander" (S) gsäit. Die bäide Landzunge und s Land nääbedraa bilde dr chlii "Botany Bay Nationalpark", wo s uf dr Südsite von em Gedänkstette für d Landig und Entdeckig vo 1770 het.

Dr Cook het spööter dr Regierig z London empfoole, deportierti britischi Strööfling vo 1788 aa nit in dr Botany Bay lo an Land goo, sondern in ere Bucht witer im Norde, wo spööter dr Naame Port Jackson ünerchoo het.

Churz noch dr First Fleet isch au e franzöösischi Expedizion under em Jean-François de La Pérouse in dr Botany Bay aachoo. Im zu Eere häisst e Vorort vo Sydney an dr Nordsite vo dr Bucht La Perouse.

Hüte befindet sich in dr Bucht dr ufgschütteti Conteinerhaafe "Port Botany", en Ärdöölraffinerii und dr grösst Flughaafe in Australie, dr "Kingsford Smith International Airport". In de Düüne uf dr Südsite isch under anderem dr Film Mad Max 3 dräit worde.

S Stadtgebiet im Norde vo dr Bucht häisst Botany Bay City.

In dr SciFi Serii Star Trek wird dr Name Botany Bay für s Ruumschiff vom Khan brucht ("", Raumschiff Enterprise, Staffel 1, Episode 22: "Der schlafende Tiger").

Im Teggst vom irische Volkslied „Fields of Athenry“ häisst s: „As that prison ship sailed out against the sky; sure she'll wait and hope and pray, for her love in Botany Bay“. Dä Värs beziet sich uf e Frau, wo dr Maa von ere wäärend dr irische Hungersnoot in dr Middi vom 19. Joorhundert uf Australie deportiert worde isch, wil er Geträid gstoole het.


</doc>
<doc id="46140" url="https://als.wikipedia.org/wiki?curid=46140" title="Tetiaroa">
Tetiaroa

Tetiaroa isch en Atoll im Pazifik, wo 42 km nördlig vo Tahiti lit. Es bestoot us 13 Äinzelinsle, wo sich um d Lagune grubbiere. Die ganzi Landflechi vom Atoll isch öbbe 6 km² grooss. Tetiaroa ghöört geografisch zu de Insle über em Wind (franzöösisch: "Îles du Vent") vo de Gsellschaftsinsle, administrativ zelt s zu Franzöösisch-Polynesie und dört zur Gmäind Arue uf Tahiti. S Dorf Tetiroa und e Landbaan lige im Nordoste vo dr Insle Onetahi. 

1904 het die kööniglichi Familie vo Tahiti d Insle em Zaanarzt Johnston Walter Williams vermacht. Bis 1965 het si e baar Mol iire Bsitzer gwäggslet. Wo dr Spiilfilm "Meuterei auf der Bounty" in däm Joor fertig dräit worde isch, het dr Marlon Brando d Insle für 99 Joor pachdet. 



</doc>
<doc id="46141" url="https://als.wikipedia.org/wiki?curid=46141" title="Moorea">
Moorea

Moorea (tahitianisch Mo’orea), elteri Nääme "Aimeho" oder "Eimeo" (Cook), "Santo Domingo" (Boenechea) und "York Island" (Wallis), isch en Insle im Süd-Pazifik, wo politisch zu Franzöösisch-Polynesie ghöört. Si het e Flechi vo 133 km² und öbbe 16 Duusig Iiwooner.

Moorea ghöört geografisch zu de Gsellschaftsinsle (), gnauer zu de Insle über em Wind (frz. ). Si isch die chliineri Schwöster vo Tahiti und mä cha sä vo Tahiti us gsee. Zwüschene isch e Meerängi wo 17 km bräit isch.

In dr Legände häisst s, ass Moorea d Ruggeflosse vom ene groosse Fisch sig. D Insle het öbbe d Form vom ene gliichsitige Dreiegg. Uf sinere nördlige Site het s zwäi diefi Buchte, d Baie de Cook (Cook’s Bay) und d Baie d’Opunohu. E Gebirgszug wo d Form vom ene V het und im Durchschnitt 800 m hooch isch, däilt d Insle in e Nord- und e Südhelfti und isch d Wasserschäide. E Hufe Fliessgwässer häi stäili Dääler usgrabt. Die höggsti Erheebig isch dr Mont Tohiea (au Tohivea gschriibe) mit ere Hööchi vo 1'207 m.

Vor em Nordwestspitz lige die bäide umbewoonte Insle, Motu "Tiahura" und "Fareone".
Vili Lüt halte Moorea für die schönsti Insle vo ganz Polynesie und e Hufe Turiste chömme sit de 1960er Joor uf d Insle. Hützudags het s vor allem Luxushotel dört.

D Iiwooner bedriibe au e chli Landwirtschaft und broduziere Tahiti-Vanille , e chli Kopra , Brotfrücht, Yams, Taro, Süesshärdöpfel, Banane, Kokosnüss und anderi dropischi und subdropischi Frücht.


</doc>
<doc id="46143" url="https://als.wikipedia.org/wiki?curid=46143" title="Huahine">
Huahine

Huahine isch en Atoll im Pazifische Ozean und ghört zu de Gsellschaftsinsle, eim vo de fümf Archipel vo Franzöösisch_Polynesie. Es isch s östligste Atoll vo dr Grubbe vo de Insle under em Wind ().

Huahine lit öbbe 175 Kilometer nordwestlig vo Tahiti, wo die grösst Insle vo Franzöösisch-Polynesie isch, und öbbe 50 km östlig vo Raiatea. S Atoll bestoot vor allem us zwäi zentrale Vulkaninsle, wo nume dur e seer schmaale und säichte Kanal vonenander drennt si: Die gröösseri häisst "Huahine Nui" und die chliineri "Huahine Iti". Die Landflechi vo de Insle isch öbbe 74 km². Die höggsti Erheebig uf "Huahine Iti" isch 460 m über em Meer, uf Huhine Nui isch s dr Mont Turi, wo 669 Meter hooch isch.

Die franzöösischi Kolonialmacht het d Insle über em Wind mit Tahitis in de 1880er Joor übernoo, d Insle under em Wind erst im Joorzäänt druf. S "Köönigriich vo Huahine und Maia'o", wo bis denn unabhängig gsi isch, isch erst 1895 annektiert und Däil vom hütige Franzöösisch-Polynesie worde.

Huahine het 5'999 Iiwooner (Stand: August 2007) und isch e Gmäind (frz. ) in de Gsellschaftsinsle. Dr Hauptort vo dr Gmäind und dr grösst Ort uf dr Insle isch Fare an dr Nordküste vo "Huahine Nui". Dört in dr Nööchi isch dr Flughaafe Huahine-Fare.

D Insulaner bedriibe Ackerbau und Fischfang. Zu de landwirtschaftlige Brodukt ghööre Vanille, verschiideni Melonesorten und Kopra. 

Dr Turismus isch isch au e bed[tende Wirtschaftszwiig.



</doc>
<doc id="46144" url="https://als.wikipedia.org/wiki?curid=46144" title="Tschechoslowakei">
Tschechoslowakei

Tschechoslowakei (tschechisch: Československo, slowakisch: Česko-Slovensko) (am längsti bestandeni amtlichi Vollform Československá republika (ČSR) (Tschechoslowakischi Republik)) isch d Bezeichnig vomene Binnenstaat in Mittel- und Osteuropa, wo unter mehrere offizielle Name vo 1918 bis 1992 bestande het, uf em Gebiet vo de hütige Staate Tschechie, d Slowakei und em Teil vo de Ukraine. Er hät im Weste a Dütschland (vo 1949 bis 1990 au a die Dütschi Demokratischi Republik), im Norde a Pole, im Oste zerscht a Rumänie (bis 1946) und spöter a d Sowjetunion (bis 1991) und a d Ukraine und im Süde a Ungarn und Österrich gränzt. Er hät sich us Böhme, Mähre, Schlesie, de Slowakei und Transkarpatie zämmegsetzt. D Amtssprache sind Tschechisch, Slowakisch und Ukrainisch ksi.

D Tschechoslowakei isch am 28. Oktober 1918 unter em Name "Tschechoslowakischi Republik" (ČSR) i de Hauptstadt Prag als freiheitlich-demokratische und soziale Rächtsstaat nach westlichem Vorbild proklamiert worde und hät bis zum Münchner Abkomme und em Erste Wiener Schiedsspruch 1938 existiert, in dene d Republik s Sudeteland a NS-Dütschland und Teil vo de Südslowakei a Ungarn hät abtrete müsse. Vo 1938 bis 1939 hät s Land "Tschecho-Slowakischi Republik" (Č-SR) ghäisse und isch e föderativi Republik mit zwei autonome Teilstaate ksi. Im März 1939 isch d Föderation ufglöst worde und isch bis zur Widererrichtig im April 1945 unter dütscher (Protektorat Böhme und Mähre) und ungarischer Hoheit (Karpatenukraine und Südslowakei) blibe. Nach em Zweite Wältchrieg und em Februarumsturz 1948 isch s Land i de kommunistischi Iflussbereich gfalle und hät 1946 Transkarpatie a d Sowjetunion abträte. 1960 isch d "Tschechoslowakischi Sozialistischi Republik " (ČSSR) gründet worde und d Füherigsrolle vo de Kommunistische Partei vo de Tschechoslowakei (KSČ) isch i de Verfassig endgültig festgeschriibe worde. Dise Umstand hät die tschechoslowakischi Politik bis zu de Samtige Revolution 1989 dominiert. Nach em Fall vom Kommunismus isch de Staat in "Tschechischi und Slowakischi Föderativi Republik" (ČSFR) umbenant worde und hät sich ohni Referendum am 31. Dezember 1992 ufglöst.

De Staat hät am Ändi vo 1992 15,8 Millione Iwohner kha. S Land hät zu de dichter besiidlete Länder vo Europa ghört und isch bis 1938 en Vilvölkerstaat ksi, wo nationali Minderheite, wie Jude, Dütschi, Ungare, Pole, Ukrainer, Russe und Rumäne, öpe 35 % vo de Bevölkerig usgmacht händ. Grossstädt in de ČSR sind die wirtschaftliche und kulturelle Zentre Prag, Brno, Ostrava, Bratislava und Uschhorod ksi.

D Tschechoslowakei isch 1945 Gründigsmitgliid vo de Vereinte Natione ksi, 1949 vom Rat für gägesitigi Wirtschaftshilf und 1955 vom Warschauer Pakt. Nach em Fall vom Kommunismus 1989 isch s Land 1991 em Europarat biträte.

Sit em 1. Januar 1993 isch d Tschechoslowakei ufteilt i di beide unabhängige Staate Tschechie und Slowakei.

Noch em Zerfall vu de östriichisch-ungarische Monarchii im Erschte Wältchrieg isch 1918 d Ersti Tschechoslowkischi Republik entstande. Si hät sich us Böhme, Mähre, Schlesie, de Slowakei un Transkarpatie zämmegsetzt, wudurch s Land au vu viile Dütsche, Ungare, Pole un Russe bewohnt gsi isch. Die Minderheite hänn niene e Autonomii griegt un hänn sich Müe gee, d'Tschechoslowakei usenandzdriibe. De Adolf Hitler hät die Umständ usgnutzt un mit de Unterstützig vum Konrad Heinlein vu de Sudetedütsche Partäi 1938 im Vertrag vu Münche s Sudeteland in sini Gwalt brocht. Pole hät denn die Regione an sii Gebiet aagschlosse, wu vu Pole bewohnt gsi sin, während Ungarn im Erschte Wiener Schidsspruch e Deil vu de Slowakei un Transkarpatie griegt hät. Die tschechoslowakische Kärngebiet si as die Zweiti Tschecho-Slowakischi Republik bekannt worde.
Im März 1939 hät sich d'Slowakei vu Tschechie drännt un sich fräiwillig im Hitler aagschlosse. S tschechisch Gebiet isch vu Dütschland bsetzt un als "Protektorat Böhme un Mähre" e Deil vum Dritte Riich wore, wu sini Regierig de Nazi unterstellt gsi isch. Am 15. März 1939 hät sich Transkarpatie für unabhängig erchlärt un isch no am gliiche Dag vu Ungarn bsetzt un am nechste Dag annektiert wore. 

Im Lauf vum Zweite Wältchrieg sin insgsamt 390.000 Tschechoslowake ums Läbe chuu, devuu 83.000 Jude. Viili vu sälle Lüt sin in Konzentrations- odder Arbetslager odder in Gfängnis ermordet worde. Di bekanntesti Handlig vum tschechoslowakische Uffstand gege di Dütsche isch de Mord am Reinhard Heydrich, em Riichsprotektor vu Böhme un Mähre, gsi, wu am 27. Mai 1942 umbrocht wore isch. D Nationalsozialiste häi druf am 10. Juni 1942 s Dorf Lidice und de Wiiler Ležáky zerstört, alli Manne dört verschosse un d Fraue, Chinder und Alti in Konzentrationslager deportiert.

Di dütschi Bsetzig hät erscht mit der Befreijig durch di sowjetische (Bratislava am 4. April und Prag am 9. Mai 1945) und amerikanische Allierte (s südwestliche Tschechie) e Änd gha.
Noch em Chrieg sin viili vu de dütsche Minderheit in Richtig Dütschland un Östriich umgsidelt un verdribe wore. Vu de fast dräi Millione Dütsche hänn numme öbbe 250.000 dörfe bliibe, viili devuu sin spöter usgwandert. Ähnlig isch es de Ungare in Tschechoslowakie gange; sälli Umsidlige wirke sich hütt no uff s Verhältnis zu Dütschland un Ungarn us.

Noch ere Abstimmig, wu d'Sowjetunion 1946 organisiert hät, isch Transkarpatie zu de Ukraiine chuu.
D'Tschechoslowakei hät Mieh gha, d Underschiid zwüsche de Staatsvölcher z übberwinde. Durch d'Verbundeheit gegenübber de Sowjetunion hät di kommunisdischi Partäi (KSČ) schnäll an Bliebtheit gwunne un isch 1946 mit ere Mehrheit vu 38 Prozänt gwehlt wore. Im Johr 1948 hänn d'Kommuniste abber im Februarumsturz d'Kontrolle z Prag elei übbernuu un hänn e rein kommunischdischi Regierig gründet (si sälber hänn des als Revolution, ihri Gegner abber als Machtübbernahm bezeichnet).
In de vier Johrzehnt druf isch d'Tschechoslowakei als d "Tschechoslowakischi Sozialistischi Republik" es kommunischdischs Land blibe. D'Wareproduktion isch verstaatligt un d'Planwirtschaft iigfiert wore. D'Wirtschaft isch in de 50er- un 60er-Johr schnäll gwachse, e bitz weniger in de 70er-Johr, bis si in de 80er-Johr uff Problem gstoße isch. 

D'Bolitiik isch erscht in de 1960er-Johr widder toleranter wore; de Prager Friehlig 1968 unter de Fiehrig vum Alexander Dubček hätt fast e Regierig mit mehrere Partäie erreicht, d'Bewegig hät abber mit em Verdrag vu Warschau un em Iimarsch vu de Druppe e Änd gha. In de Zit druf isch d'Bolitiik widder vu Unterdruckig prägt gsi.
Mit de Samtige Revolution vum Novämber 1989 isch d'Tschechoslowakei widder zur Demokratii wore. Sit em 1. Januar 1993 isch d Tschechoslowakei i di beide unabhängige Staate Tschechie und Slowakei ufdeilt.

De offizielli Name vom Land isch die längschti Zit ČSR (Tschechoslowakischi Republik) und später ČSSR (Tschechoslowakischi Sozialistischi Republik) gsi. D Bezeichnig Tschechoslowakei, wo i de Umgangssproch gebrüchlich isch, hät a wechselvolli Gschicht, wo vor de Trännig in Tschechie und de Slowakei 1992 sogar in em Gedankestrich-Chrieg gipflet het, wo s drum gange isch, öb s tschechoslowakisch oder tschecho-slowakisch sött heisse.

I de Tschechoslowakische Republik isch lang überleit worde, wöli Flagge de neui Staat söll ha. Sit 1918 sind vorläufig verschiedeni Forme vo de traditionelle wiss-rote böhmische Flagge verwändet worde. 1918 isch si zur Flagge vo de Tschechoslowakei worde. S widergründete Pole hät aber fast die gliich Flagge gführt. Nur durs Siteverhältnis vo 5:8 statt 2:3 hät mer chöne di beide Flagge vonenander unterscheide. Zwei Johr spöter, am 30. März 1920, isch am linke Rand vo de Flagge es gliichschenkligs blaus Drüeck für d Slowakei igfügt worde.

Nach de Uflösig vo Österrich-Ungarn und nach de Provisorie in de erste zwei Jahr vo de Republik, sind i de Verfassig vo 1920 drü verschiideni Wappe konstruiert worde, wobi s "Grosse Wappe" s offizielle Staatswappe vo de Erste Tschechoslowakische Republik ksi isch. In de Zweite Republik isch s mittlere Wappe als Staatswappe verwendet worde und isch 1945 durs chlinste Wappe abglöst worde. Grund deführ isch d Abträtig vo de Karpatenukraine ksi. S neue chline rote Wappe isch bis 1960 verwändet worde und isch i de „sozialisitsche“ Verfassig dur es kommunistischs Wappe ersetzt worde. 1990 isch s letzte Wappe konstruiert worde und bis zur Teilig vom Land 1993 verwendet worde.

In de Verfassig vo m 29. Februar 1920 isch d vorläufigi Verfassig vo 1918 in ihre Grundzüg ersetzt worde. De tschechoslowakischi Staat isch als parlamentarischi Demokratie konzipiert worde, in dere in erste Linie d Nationalversammlig gstande isch, sie isch us em Senat und m Abgeordnetehaus bestande. Ihri Mitglieder händ als Grundlag müsse vom Volk gwählt werde. D Nationalversammlig isch für d legislativi Initiative verantwortlich ksi und hät d Ufsicht über d Exekutive und Judikative kha. Alle siibe Johr isch en neue tschechoslowakische Präsident gwählt worde und isch mit m Kabinett, won er ernennt het, bestätigt worde. D Verfassig vo 1920 isch für d Zentralregierig baratgstellt worde, um es hochs Mass a Kontrolle über d lokali Regierig uszüebe. Dur die vile Freiheite isch e Vilzahl vo verschidene Parteie enstande. So sind im Parlament vo de Tschechoslowakei, wo 300 Sitz kha hät, 23 verschideni Parteie verträte ksi.

Nach m Zweite Wältchrieg isch e neui Verfassig erstellt worde und hät d Macht vo de Kommunistische Partei vo de Tschechoslowakei ksicheret. Dise Umstand hät d Politik vom Staat bis 1989 dominiert. 1990 bis 1993 isch de Staat e direkti Demokratii ksi.

Edvard Beneš isch vo 1918 bis 1935 tschechoslowakische Usseminister ksi und häts System vo de Allianze, das d internationali Haltung vo de Republik bis 1938 bestimmt hät. Er isch en demokratische Staatsmann vo de westliche Orientierig ksi und hät sich starch auf de Völkerbund als Garant für d Sicherheit vom gegründete Staat verlo. Er hät es Militärbündniss mit Jugoslawie und Rumänie ausghandlet und hät im Johr 1921 Versuchet de ungarischi Revanchismus und die sogenannti Habsburg Restaurierig ufzhalte. Er hät zusätzlich Bündnisverträg mit Großbritannie und Frankriich asghandlet, und hät ihri Hilfszusage für de Fall vonere Aggression gäge die chlini, demokratischi Tschechoslowakei gsuecht. Als im Johr 1933 de Adolf Hitler an d Macht cho isch, hät de Staat grossi Angst vor einere dütsche Aggression kha und hät sich an d Sowjetunion aglehnt. So isch 1935 mit de Sowjetunion en militärische Bistandspakt gschlosse worde.
1935 als de Beneš Präsident worde isch, hät de Ministerpräsident Milan Hodža s Aussenministerium übernoh. Hodža sini Bemühige Allianzen in Zentraleuropa z stärke sind z spot cho. Im Februar 1936 is Usseministerium under d Leitig vom Kamil Krofta, em Anhänger vo Beneš-Linie cho. Durs Münchner Abkomme isch d langjährig Ussepolitik vom Land gscheiterit ksi. I de Zweite Republik sind alli Bündnis ufglöst worde uns Land hät die diplomatische Beziehige zu de meiste europäische Staate abbroche. 

Nach em Zweite Wältchrieg isch d Ussepolitik teilwis vo de Sowjetunion gstüred worde, so hät d Tschechoslowakei müsse 1947 ihri Teilnahm am amerikanische Marshallplan zruckziehe. Ab 1948 isch s Land ussepolitisch en Satellitenstaat vo de Sowjetunion ksi und isch so 1955 em Warschauer Pakt und em Rat für gägesitigi Wirtschaftshilf biträte. Nach de Samtige Revolution häts Land sich uf d Site vom Weste gschlage und 1991 em Europarat biträte. 

Gute Ussepolitischibeziehige häts Land zu Israel ka. Es hät de Staat vier Tag nach sinere Gründig 1948 aerkännt.

D Tschechoslowakei isch sowohl politisch als auch konfessionell es heterogenes Gebilde ksi. Nach de Ergebniss vo de einzige beide tschechoslowakische Volkszählunge i de Zwüschekriegszit hät s d Bevölkerig 1921 (1930) näbe Tscheche 51,5 % (51,2 %) und Slowake 14 % (15 %) no usere grössere Zahl vo Dütsche 23,4 % (22,5 %) in de böhmische Länder (Sudetendütschi) und de Slowakei (Karpatedütschi), sowie us Magyare 5,6 % (4,9 %) und Russine (Ruthenen) beziehigswis Ukrainern 3,5 % (3,9 %) in de Slowakei zämmegsetzt.

S Verhältnis zwüsche d Volksgruppe zueinand isch konfliktbelade ksi. Hät mehreri chlineri Usenandersetzige ghä.


D sudetendütschi Volksgruppe hät vor allem in de industriell geprägte Ballungsräume gläbt. Mit ihrer Stellig im Staat sind sie sehr unzufriede ksi. Ab 1933 händ sich öpe 2/3 vo de Sudetedütsche em dütsche Nationalsozialismus agschlosse. D zuerst nach Autonomie strebendi Sudetedütschi Partei vom Konrad Henlein hät grosse Zulauf 1935 übercho und sich ab 1937 em Adolf Hitler zuegwannt.

Unzufriede sind au d Slowake, die innerhalb vom Staat keine Autonomie erhalte händ, ksi. Obwohl disi ine dur de Pittsburgher Vertrag züsche Amerikatscheche und Amerikaslowake im Mai 1918 zugesichert worde isch. Da es durch die langi ungarischi Herrschaft anere slowakisch sprächende Intelligenz gfählt hät, isch Slowakisch vo tschechische Lehrer unterrichtet worde. Disi händ starch de zue bitrait, das Slowakisch as Tschechische teilwis apasst worde isch. 1938 hät mer d Tschechoslowakei föderalsiert und d Slowake händ ihri Autonomie übercho. Nach em Zweite Wältchrieg händ d Tscheche mehr Rücksicht uf d Slowake gno; mär hät ihe es eignigs Parlament, eigeni Parteie, Slowakischi Lehrer gönnt.
Nachdem de Slowak Alexander Dubček d Tschechoslowakischi Sozialistischi Repubik i zwei Teilrepublike teilt worde. 1991 hät mer sogar de Name a ihri Bedürfnis apasst.

De Ukrainer i de Karpatenukraine sind mit em neue Staat teilwis zfride ksi; er hät d Lebensstandard i de Region verbessert, hät d allgemeini Schulpflicht igführt und Wirtschaftshilf gleistet, anderersits hät d ČSR em Landesteil d Autonomie bis 1938 verweigert und Ukrainisch nöd als Amtssprach etabliert. Vo 1945 bis 1948 händ d Roti Armee und sowjetischi Behörde d Kontaktaufnahm zwüsche d tschechoslowakische Behörde und de Bevölkerig unterbunde. So isch de Landesteil 1948 zu de Sowjetunion cho.

I de Verfassig vo 1920 sind de tschechoslowakische Jude alli Rächt zugsicheret worde. Antisemitismus isch im Staat uf kein fruchtbare Bode gstosse, stattdesse händ vieli Parteie d Unterstützig gsamlet. Nach em Münchner Abkomme hät sichs Verhältnis vo de Jude verändert. Dur de Zweit Wältchrieg isch d Azahl vo de Jude ksunke und ihri Interesse sind in Hintergrund grate. I de Zit vom Kommunismus sind d Jude usgränzt worde und ihri soziale Rächt sind nöd respektiert worde. 1989 händ sich vieli Jude, vor allem in Prag a de Samtige Revolution beteiligt und händ all ihri Rächt zuruckübercho.

S Parteienspektrum i de Erste Republik isch witgehend entlang vo de ethnische und kulturelle Gränze gespalte ksi. In Böhme händ lang die konservative und zentralistisch-tschechisch orientierte Parteie dominiert. In de Slowakei händ wiederum föderalistisch-republikanischi Parteie und in der Karpatenukraine oft jüdischi und ruthenischi Parteie dominiert. D Sudetedütschi Minderheit hät oft nur für dütschi Parteie und d ungarischi Minderheit für nationalistischi Parteie, die e Annäherig a Ungarn gfordert. Nach em Münchner Abkomme hät s Land nurno füf Parteie ka. 1945 sind die meiste Parteie verbote worde. Ab 1948 isch d KSČ die einzigi Partei im Staat ksi. Nur eingi Splitterparteie händ d Zit überstände und sind 1990 wieder is Parlament gwählt worde.


 








De Staat isch us em tschechische, em slowakische und ennem karpatenrussische Landesteil ("Podkarpatská Rus", hüt Karpatenukraine).
De tschechischi Teil isch us de Länder Böhme, Mähre und Mährisch-Schlesie bildet gsi. De Charakter vo de Landschaft isch i de einzelne Landesteile sehr unterschiidlich. S westliche Gebiet isch Teil vom nord-mitteleuropäische Oberland.

D Tschechoslowakei hät im Weste an Dütschland gränzt, im Norde a Pole, im Oste zersch an Rumänie und später at Sowjetunion und im Süde a Ungarn und Öschtriich.

S Wätter isch überwiegend kontinental, aber au abwächligsch, so häts moderati Temperature wie in Westeuropa im Weste vom Land gä, bis zu chaltem Wätter im Oste und de Chälti im Ukrainische Teil.

S Land isch uf es sehr unregelmässigs Geländ oder Gebiet verteilt ksi. De westlichi Beriich isch Teil vom nördlich-zentrale europäische Hochland ksi. Die östlichi Region isch durch de nördlichi Uslauf vo de Karpate kennzeichnet ksi.

S Staatsgebiet vo de Tschechoslowakische Republik hät sich us de füf historische Länder Böhme, Mähre, Schlesie, de Slowakei und de Karpatenukraine (bis 1948) zämmegsetzt.

Disi sind die offizielle geografische "Grossregione" vom Land ksi und händ s Rückgrat vo de Verwaltigsgliederig bildet.

Au wenn s Land us füf historische Länder oder Regione zämmegsetzt gsi isch, sind spötistens sit em Verlust vo de Karpatenukraine 1948, die drü Länder Böhme, Mähre und Mährisch-Schlesie in en tschechische Teil vereint worde. Dise isch frühner nur Böhme ksi. Hüt isch de Teil d Tschechischi Republik.

D Slowakei und Karpatenukraine sind zwei Länder innerhalb vom Staat ksi, händ aber kei gmeinsame Staatsteil bildet. I de tschechoslowakische Gschicht hät mer inne eifach nur "restlichi Länder"' (Ostatní země) ksait. 1948 hät mer disi Bzeichnig dur Slowakei ersetzt.


D Verwaltigsgliiderig vo de Erschte Tschechoslowakische Republik isch äng ad Verwaltigsgliiderig vo Östriich-Ungarn apasst ksi, d Gmeinde sind politischi Bezirk ksi und sind i Kreis iteilt worde. Es hät sich nume de Name gänderet: De politischi Bezirk isch en "politický okres" worde und de Kreis e "kraj". Die Iteilig hät sich während de Bsatzigszit formal nöt gänderet.

1948 sind Kreisnationalkomitees igführt worde.

Im 1918 entstandene Staat händ d Tscheche und Slowake nöt die gesamte Bevölkerung usgmacht – etwa eis Drittel hät zu andere Nationalitäte khört. De Vilvölkerstaat hat i de Volkszählig vo 1921 nebe 8,761 Mio. Tscheche und Slowake au 3,1 Mio. Dütschi (23 %), sowie grossi Minderheite vo Ungare, Roma, Russe, Ukrainer, Jude und Pole, kcha. S Sudetenland, wo a Dütschland gränzt, isch bis 1945 mehrheitlich dütsch besiidlet ksi. D Tschechoslowakischi Republik isch 1945 als Staat vo de slawische Völker, de Tscheche und Slowake, widererrichtet worde. Durch die so genannte Beneš-Dekrete ischs 1945/46 zur Vertriibig vo de Dütsche cho. <br>
D Amtssprache sind sit 1945 Tschechisch und Slowakisch ksi.

Nationalitäte vo de Tschechoslowakei i de einzelne historische Länder 1921:

D konfessionelli Vielfalt i de Zit vo de Erste Republik isch einzigartig in Europa ksi. S Spektrum vo de i de Tschechoslowakei vertretene Religione hät vom Judentum (im Zitrum vo 1920–1935 isch d Azahl vo de Jude von anfangs nur öppe 180.000 uf über 450.000 gstige) über de Protestantismus, Katholizismus und d Orthodoxie bis zum Islam und ca. 24 % Atheismus greicht.

D Gründig vo nere vo Rom unabhängige tschechoslowakische Kirche 1920 und d Erhebig vom Hus-Tag zum Staatsfeiertag 1925 hät de im 15. Jahrhundert entstandi Konflikt mit em Vatikan wieder aufflamme la; diese Konflikt isch im Februar 1928 bigleit worde. 
D Beziehige zum Vatikan sind wäge dem trotzdem agspannt blibe.

1934 isch in Prag d ersti muslimischi Religionsgmeind für d Tschechoslowakei ("Moslimské náboženské obce pro Československo") agmäldet und 1935 de Bau vo nere Moschee in de Hauptstadt beuftragt worde. Sit 1937 isch e muslimischi Zitschrift herusgäbe worde. I de Zit sind öppe 700 Tschechoslowake zum Islam überträte.

Näbe de Bevölkerig mit em islamische Glaube hät i de Republik au über 450,000 Jude gäh. In Prag händ allei über 120,000 Jude gläbt. Öpe 75 % vo de Jude händ in Städt gläbt. Nach de antidütsche Unruhe 1920 in Prag isch s Jüdische Rathaus gestürmt und s Inventar stark beschädigt worde.

Während em Zweite Wältchrieg sind die meiste Jude ermordet worde. Nur öpe 154'000 Jude händ überläbt und sind vo 1948 bis 1950 nach Israel usgwanderet. Dur d Beneš-Dekret isch s chirchliche Eigetum vom Staat konfisziert worde und d Religionsfreiheit isch i de Nachchriegszit igschränkt worde. Im stalinistischi Terror vom Klement Gottwald sind vili Priester und Geistlichi verhaftet und higrichtet worde. Schliesslig sind 1987 öpe 65 % vo de Bevölkerig Atheiste ksi. 1989 isch d Religionsfreiheit wieder igführt worde.

Noch de Doktrin vo de eine tschechoslowakische Nation häd di tschechoslowakischi Regierig e rigorosi Sprachpolitik betriibe, mit em Ziil, dass die andere slawische Sprachvariante im Staat as Tschechische agliche werde sötet. D Ukrainer händ sich chöne disere Forderig am liichtiste entzieh. D Slowake händ weniger gueti Argument kha, den ihri Sprach isch em Tschechische ganz ähnlich. So häd d Regierig ab 1920 mit de "Tschechoslowakisierig" vo de Slowakische Sprach aagfange und häd Tschechisch im ganze Staat und Slowakisch i de Slowakei und Karpatenukraine als Pflichtfach igführt. Doch das händ d Sudetedütsche abglehnt. D Ukrainer und d Slowake händ sich disem Gesetz gfügt. 

Nach em Zweite Wältchrieg sind die meiste Fremdsprache nümme unterrichtet worde. I de Karpatenukraine isch trotz de Abträtig 1948 immer no Tschechisch unterrichtet worde.

Vo Afang a isch di politischi Situation vom neue Staat vo dem sich zuspitzende Konflikt zwüsche de zentralistisch gesinnte tschechische Parteien und de föderalistisch gesinnte slowakische Parteie prägt ksi. Während die slowakische Parteie en dualistisch orientierte Staat, wo us Tschechie, de Slowakei und de Karpatenukraine bestoot, gforderet händ, händ di tschechische Parteie de tschechoslowakischi Einheitsstaat, mit em Tschechoslowakismus als Staatsdoktrin, verteidigt. Mer hät sich schliesslich uf e Föderation, wo us de historische Ländern bestoot, geinigt.

Während sich einigi slowakischi Parteie zfriide gä händ, sind d Ukrainer zwische den Fronte ksi, si händ au welle Autonomie ha, händ sich aber mit ihrem Status müesse z fride gä. Die Sudetedütsche mit iirem neu enstandenige Nationalbewusstsi händ ab 1937 versuecht, sich gäge de tschechoslowakischi Apparat z wehre und händ 1938 de Aschluss as Dritte Rich gforderet. Nach em Münchner Ankomme sind d Spannige bis 1945 witer gange. Under em Kommunismus sind alli ethnische Problem vo de KSČ im Kaim erstickt worde.

Di "Tschechoslowakischi Armee" isch 1918 gründet und 1954 in "Tschechoslowakischi Volksarmee" umbenänt worde. Si isch 1955 em Warschauer Pakt biiträte. 1990 hät si ihre Name wider zu "Tschechoslowakischi Armee" gänderet. 1993 isch si uufteilt worde.

D Tschechoslowakischi Fussballnationalmannschaft isch mit vier Uftritt bi de Fussball-Weltmeisterschaft 1934 z Italie sehr agsehe ksi und hät de zweuti Platz beleit.
A de Olympische Sommerspiil 1936 in Berlin hät d Tschechoslowakei mit 163 Teilnehmer teil dragno. Sie hät drü Gold- und fünf Silbermedaille gwunne.
Die 12. Ishockey-Weltmeisterschaft und 23. Ishockey-Europameisterschaft hät vom 11. bis 20. Februar 1938 in Prag stattgfunde. Dabi hät d Mannschaft vo de ČSR de dritt Platz beleit und hät Bronze kholt. 1947 isch d ČSR im Ishockey Weltmeister worde. De Emil Zatopek hät vier olympischi Goldmedaillen im Langstreckelauf gwunne.

D Turnerin Věra Čáslavská isch mehrfachi Olympiasiigerin im Turne ksi und hät sibe Goldmedaille und vier Silbermedaille gwunne. Sie hät d Tschechoslowakei in drü Olympische Spiel verträte.

Zahlrichi berühmti Tennisspiiler wie de Ivan Lendl, Miloslav Mečíř, Hana Mandlikova, Martina Hingis, Martina Navratilova und d Daniela Hantuchová sind i de Republik Tschechoslowakei gebore.

D Wirtschaftsentwicklig vom Staat isch sehr unterschidlich ksi. Im Zitrum vo de Erste Republik (1920-1938) ischs de Wirtschaft relativ guet gange und ČSR isch de wirtschaftlich mächtigschti Nachfolgestaat vo Österiich-Ungarn ksii. Durch d Wirtschaftskrise vo 1932-35 ischs Land schwach ksi und d Industri isch 40 % zruckgange und es hät zusätzlich no ca. 1 Mio. Arbeitslosi gä. Nach de Erholig isch s em Staat vo 1938-39 wider schlächt gange. Nach em Zweite Wältchrieg isch d Tschechoslowakei 1946/47 innere witere wirtschaftliche Krise ksi und hat müesse uf Druck vo de Sowjetunion d Teilnahm am Marschallplan zrückzie. Nachdem sich d Wirtschaft zu de Zit vom Sozialismus erholt hät, hät s Land vo 1990 bis 1993 eneuti wirtschaftlichi Problem ka.

Sit de nationale Geburt 1918 isch d Kultur und de Nationalismus vo de junge Republik uf unghanti Höhe gwachse und hät sich debi au uf d Literatur, d Kunst uns Theater usgwürkt. De sogenannti Tschechoslowakismus, wo s System zämme ghebt hät und d Grundlag vom Nationalstaat kschaffe hät, isch bi 1938 ununterbroche s Herz vom Staat ksi und wird bis hüt positiv wohrgno. Nach em Zweute Wältchrieg isch d tschechoslowakischi Kultur neu formiert worde. So sind tschechisch-slowakisch gmischti Spiise enstande.

D medizinischi Versorgig isch ab 1920 für d Tscheche, Slowake, Karpateukrainer und Jude kostelos ksi. Jedoch nöd für d nationali Minderheite. Dis hät grossi Unzfriidehait usglöst. Nach em Münchner Abkomme 1938 isch d medizinischi Versorgig knapp ksi und isch während de dütsche Bsetzig iproche.

Nach im Zweite Wältchrieg isch d Gsundheitsversorgig für alli Bürger vom Staat kostelos ksi. Als Massnahme vo dere Reform sind neui Krankehüüser und Apotheke enstande. Es hät i de 70er und 80er Johr e erheblichi Verbesserig vo de ländliche Gsundheitsversorig gäh.

I de Erste Tschechoslowakische Republik isch s Hochschulwese schnäll usbaut worde. So sind neui Universitäte baut worde und es isch 1919 es Rahmegsetz für d Hochschule erlasse worde. 1921 isch es Viertel vo de Bevölkerig Analphabete ksi. Wobi sich d Verteilig sehr stark unterschiide hät. Im Oste, wo vorher ungarisch ksi isch, also de Karpatenukraine, sind bis zu 60 % vo de Bevölkerig Analphabete ksi, im tschechische Teil vo Böhme lediglich 0,75 %. In de Slowakei isch zusätzlich 1919 d allgemeini Schulpflicht, wo bis dahin nöd bestande het, igführt worde, wodur sich innerhalb vo vier Johr d Zahl vo de Lehrer und Schüler um zwei Drittel erhöht hät. 

D Bildig isch di ganze 75 Jahr, wo d Tschechoslowakei bestande het, kostelos ksi. Es hät zahlrichi Hochschuele und Universitäte gä. In ere britische Studie isch d Bevölkerig vo de Tschechoslowakei 1932 d Bevölkerig vo Europa ksi, wo am zweit bäste usbildet ksi isch.




</doc>
<doc id="46145" url="https://als.wikipedia.org/wiki?curid=46145" title="Raiatea">
Raiatea

Raiatea, polynesisch "Havai’i", alti Nääme "Ulietea" (James Cook), "Uriatea" (William Ellis) und "Princess" (Domingo de Boenechea), isch en Insle im südlige Pazifik znd ghöört geografisch zu de Gsellschaftsinsle, gnauer zu de Unsle under em Wind (). Si isch die zwäitgrössti Insle vo de Gsellschaftsinsle und het e Flechi vo 194 km². Politisch ghört Raiatea zu Franzöösisch-Polynesie und lit öbbe 220 km nordwestlig vo Tahiti, wo die grössti Insle und s Verwaltigszentrum vom Archipel isch.

Raiatea isch en Atoll und lit zämme mit dr Insle Tahaa nääbedraa im gliiche Koralleriff. Dr Ursprung vo dr Hauptinsle isch vulkanisch und si bestoot vor allem us magmatischem Gstäi. Uf em Riff zringshum und in dr Lagune si e Hufe Motus us wissem Korallesand und Korallestückli.

Tahaa isch nördlig vo Raiatea, zwüsche de bäide Insle het s e 3 km schmaale Sund. D Saag verzelt, ass es s Werk von ere Murääne isch, wo vom Gäist von ere doote Brinzässin bsässe isch. Mit em Boot brucht mä vo Raiatea über d Lagune uf Tahaa öbbe 20 Minute.

Uf Raiatea het s schroffi Gipfel und e stark zerklüfteti Küstelinie mit Buchte, wo dief iigschnitte si, und in dr Lagune si e Hufe chliini und chliinsti Insle. Uf deene Motus si die schönste Sandstränd, wäärend d Küste vo dr Hauptinsle felsig isch und käi Blatz het für Stränd. Dr Gipfel höggst Gipfel isch dr Toomaru mit 1032 m, zum Meer aabe git s stäili Dääler und Schluchte, und zwüschen e schmaali Felsrugge. Es het e Hufe Fliessgwässer mit zum Däil spektakuläre Wasserfäll. Am 1017 m hooche Tefatoatiti isch d Kwelle vom Apoomau River, wo gege Oste in d Faaroa Bay fliesst. Das isch dr äinzigi schiffbari Fluss in Polynesie und je noch em Wasserstand cha mä druf mit chliine Böötli e baar Kilometer wit faare.

S kultivierte Land und d Siidlige lige im ene schmaale Küstesträife, s Innere vo Raiatea isch fast ganz umbewoont.


</doc>
<doc id="46147" url="https://als.wikipedia.org/wiki?curid=46147" title="Leo Trotzki">
Leo Trotzki

Dr Lew Trozki (, wiss. Transliteration "," Pseudonym vu Lew Dawidowitsch Bronstein / / "," im dytsche Sprochruum zmaischt Leo Trotzki gschribe; * 26. Oktober/7. November 1879 z Janowka, hit Bereslawka, Ukraine; † 21. August 1940 z Coyoacán, Mexiko) isch e kommunistische Bolitiker, russische Revolutionär un marxistische Theoretiker gsii. Är isch Volkskommissar vum Uuswärtige, fir Chriegswäse, Ernehrig, Transport, Verlagswäse und Grinder un Organisator vu dr Roten Armee gsii. No ihm isch dr Trotzkismus gnännt, e Richtig vum Marxismus-Leninismus, wu vu dr friejere sowjetische Barteilinie abwycht. Är isch vum Josef Stalin anne 1927 entmachtet un 1929 in s Exil drobe wore. Anne 1940 het en z Mexiko e sowjetische Agänt umbrocht.



Neji dytschsprochig Uusgab vu dr Schrifte vum Trotzki, rusgee vum Helmut Dahmer u. a., syter anne 1988 im Verlag Rasch und Röhring, Hamburg. Bis 2001 sin sibe Dailbänd erschine:






</doc>
<doc id="46151" url="https://als.wikipedia.org/wiki?curid=46151" title="Feuerland">
Feuerland

Füürland (, uf Dütsch „Land vom Füür“) isch e Grubbe vo Insle am Südspitz vo Südamerika. Zwüschen em Festland und em Füürland goot d Magellanstrooss duure. D Inslegrubbe het e Landflechi vo 73'746 km², d Hauptinsle Isla Grande de Tierra del Fuego isch 47'000 km² grooss. Im östlige Däil, wo zu Argentinie ghöört, lääbe öbbe 127'000 Lüt, im westlige, chilenische Däil öbbe 8'000. Füürland isch 1881 dur e Meridian 68° 36′ westligi Lengi in en östlige Däil für Argentinie (hüte d Browinz Tierra del Fuego) und e westlige Däil für Chile (hüte d Magallanes) däilt worde.




</doc>
<doc id="46152" url="https://als.wikipedia.org/wiki?curid=46152" title="Bora Bora">
Bora Bora

Bora Bora isch en Atoll, wo zur Grubbe vo de Gsellschaftsinsle in Franzöösisch-Polynesie ghöört, gnauer zu de Insle under em Wind, im Süd-Pazifik. S Atoll lit öbbe 260 km nordwestlig vo Tahiti bi 151° 44' West und 16° 29' Süd und het e Landflechi vo im Ganze 38 km.

Bora Bora isch en Atoll, wo die klassischi Atollform het mit eme Bärg in dr Middi und eme Ring vo Koralle mit e Hufe Motus zringsum het, wie s dr Charles Darwin beschriibe het. S Atoll het sich scho wit entwigglet: D Caldera vom Zentralvulkan isch scho versunke und nume no Däil vom Rand vom verwitterete Krater stönde no us em Meer uuse, drunder die höggste Erhebige vo dr Insle: dr Mont Otemanu mit 727 m, dr Mont Pahia mit 661 m und dr Mataihua mit 314 m.

D Zentralinsle Bora Bora bestoot zum grösste Däil us basaltischer Lava. Die chliinere Motus si flachi, sandigi Koralleinsle. D Hauptinsle isch 9 km lang und an iirer bräitiste Stell 5 km bräit. D Siidlige befinde sich alli an dr Küste, s Innere vo dr Insle isch fast ganz unerschlosse. Um d Insle ume dr Küste nooch goot e Ringstrooss, wo 32 km lang isch. 

Bora Bora het 9'610 Iiwooner (Stand: 2012). Dr grösst Ort isch Vaitape und het öbbe 4'600 Iiwooner. Er lit uf dr Westsite vo dr Insle, wisawii vo dr Hauptpassaasche in d Lagune, dr Passe Teavanui, wo au für grösseri Chrüzfaartschiff dief gnueg isch. Anderi Ortschafte si s Dörfli Faanui im Nordweste, wo früener d Herrscherfamilie gwoont het, und Anau im Oste. 


</doc>
<doc id="46153" url="https://als.wikipedia.org/wiki?curid=46153" title="Gesellschaftsinseln">
Gesellschaftsinseln

D Gsellschaftsinsle () si en Inslegrubbe im Pazifische Ozean, wo zu Franzöösisch-Polynesie ghöört. 

Uf iine läbt e groosse Däil vo dr Bevölkerig vo Franzöösisch-Polynesie.

D Gsellschaftsinsle si e dropischi Südseeinselgrubbe vo vulkanischen Ursprung. Wirtschaftlig si si dr wichdigst vo de fümf Archipel vo Franzöösisch-Polynesie. 

Si wärde in zwäi Grubbe iidäilt: 
Uf dr Hauptinsle Tahiti, wo uf ere 50 % vo de Iiwooner vom Archipel lääbe, befindet sich au d Hauptstadt vo Franzöösisch-Polynesie, Papeete.

D Insle si vor allem in dr Region vo dr Küste besiidlet. Im Innere, wo gebirgig und schweer zuegänglig isch, läbe nume wenig Lüt.



S Klima uf de Insle variiert je noch dr geografische Laag zwüsche dropisch und subdropisch. Dank dr Hitz, dr seer hooche Luftfüechtikait und em fruchtbare vulkanische Boode si uf de Insle dichti Räägewälder gwaggse. Mä underschäidet zwäi Jooreszite: e häissi Jooreszit vom Novämber bis zum Merz e chüeleri Jooreszit vom April bis zum Oktober.




</doc>
<doc id="46155" url="https://als.wikipedia.org/wiki?curid=46155" title="Cape Tribulation">
Cape Tribulation

S Cape Tribulation (änglisch: „Kap vom Unglück“ oder „Kap vo dr Noot“) isch e Landzunge an dr Ostküste vo Australie. Si befindet sich öbbe 45 km nördlig vo Port Douglas und 110 km nördlig vo Cairns in Queensland. Dört chömme dr Räägewald und s Great Barrier Reef zämme. 

Dr Naame chunnt drvo, ass im James Cook si Schiff uf sinere erste Südseeräis am 11. Juni 1770 dört uf Grund gloffe isch und fast verlore gange wäär. D Repratuur het e Moonet brucht und erst denn het dr Cook chönne witerfaare.

Es het e Siidlig uf em Kap mit öbbe 150 Iiwooner. Mäistens cha mä mit eme normale Auti aanefaare. Dr Wääg goot mit ere Fääri über e Daintree River. Dr Ort sälber bestoot us meerere Resorts bzw. Unterkümft und e baar Restorant. Nördlig vom Kap lit Cooktown, wo mä en Allrad-Faarzüg brucht für zum aanezchoo.

Cape Tribulation ghört zum UNESCO-Wälterb vo de Wet Tropics of Queensland.


</doc>
<doc id="46159" url="https://als.wikipedia.org/wiki?curid=46159" title="Perth">
Perth

Perth isch die grössti Stadt im Weste vo Australie mit cirka 1,5 Mio Iwohner und isch d Hauptstadt vo Western Australia. D Stadt wird düre Swan River i North u South Perth trennt. Eine vo de schönschte Plätz isch dr Kings Park. Gläge ufemne Hügu het mr e gueti Ussicht uf dr Swan River ud Stadt. Er bietet Möglichkeite für Barbis (BBQs) u schöni Ligewiesene. Mit Gratisbussene oder z Fuess ischer problemlos vom Stadtzentrum erreichbar.

Perth isch a beliebts Reiseziil für Sprachschüeler us Europa (vor allem Schwizer), Asie (Japaner u Koreaner) und Südamerika (Kolumbier und Brasilianer).


</doc>
<doc id="46161" url="https://als.wikipedia.org/wiki?curid=46161" title="Beringen">
Beringen

Beringen chan folgendes bedüte:
Beringen isch de Familiename vo:


</doc>
<doc id="46162" url="https://als.wikipedia.org/wiki?curid=46162" title="Rechberg">
Rechberg

Rechberg isch de Ortsname vo:



wie au
Rechberg isch de Name vo folgende Persone:



</doc>
<doc id="46164" url="https://als.wikipedia.org/wiki?curid=46164" title="Neufundland">
Neufundland

Nöifundland (, ) isch en Insle vor dr Nordostküste vo Nordamerika im Atlantische Ozean. Si isch dr Däil vo dr kanadische Browinz Nöifundland und Labrador, wo am dichtiste besiidlet isch.

Nöifundland isch vo Labrador dur d Belle-Isle-Strooss drennt, vo dr Kap-Breton-Insle dur d Cabotstrooss. D Insle het e Flechi vo 108'860 km² (mit alle vorglaagerete Insle wie Twillingate, Fogo und Bell Island im Ganze 111'390 km²) und wird von e chli weniger as 500'000 Iiwoonern bewoont.

D Browinzhauptstadt St. John’s befindet sich ganz im Südoste uf dr Halbinsle Avalon. Vor dr Stadt lit s Cape Spear. Das isch nit nume dr östligst Punkt vo dr Insle, sondern au vom ganze nordamerikanische Kontinänt ooni Grönland. Öbbe 25 km südlig vo Nöifundland lit d Inslegrubbe Saint-Pierre und Miquelon, e franzöösischs Überseegebiet ("collectivité d’outre-mer", offiziell mit "COM" abkürzt).

Dr höggst Punkt uf dr Insle isch dr 814 m hoochi Bärg The Cabox in de Long Range Mountains an dr Westküste bi Corner Brook. Dr längst Fluss isch dr 322 km langi Exploits River, wo vom Red Indian Lake us gege Nordoste fliesst.




</doc>
<doc id="46173" url="https://als.wikipedia.org/wiki?curid=46173" title="Royal Society">
Royal Society

D Royal Society "(Königlichi Gsellschaft)" isch e britischi Gsellschaft vo Gleerte mit em Ziil d Wüsseschaft z pflääge. Si isch die nazionali Akademii vo de Wüsseschafte vom Veräinigte Köönigriich für d Naturwüsseschafte. Iiri Mitgliider wärde as "Fellow of the Royal Society" (churz "FRS") bezäichnet.

As „Royal Society“ – ooni witeri Zuesätz – wärde d Royal Society z London (gründet 1660) und d Royal Society z Edinburgh (sit 1783), wo äng mit dr Londoner Instituzion verbunde isch, bezäichnet. Iir Ziil, und das vo dr Royal Irish Academy z Dublin, wo 1785 gründet worde isch, isch d Förderig vo dr wüsseschaftlige Forschig.

Alli drei Gsellschafte widme sich fast usschliesslig dr Mathematik und de Naturwüsseschafte. Es git no verschiideni anderi Royal Societies, wo anderi Wüsseschaftszwiig fördere, und gmäinnützigi Königlichi Gsellschafte.

Groossbritannie und Irland häi weniger Gsellschafte für d Förderig vo dr "allgemäine Wüsseschaft", wo akademisch konstituiert si, sondern eender Veräin, wo bsundrigi Zwiig vom menschlige Wüsse wäi pflääge. Das merkt mä nit zletscht an däm, wie vil "Königlichi Gsellschafte" es git.

D Royal Society verdäilt sit 1987 verschiideni Uszäichnige für wüsseschaftligi Arbäite, bsundrigs d Hughes-Medallie. Anderi Uszäichnige si u. a. d Copley-Medallie, d Royal Medallie und d Sylvester-Medallie.




</doc>
<doc id="46174" url="https://als.wikipedia.org/wiki?curid=46174" title="Schönenberg">
Schönenberg

Schönenberg isch de Name vo folgende Ort

z Dütschland:

z Frankrych:

i de Schwiz:

z Pole:
Schönenberg isch de Name vo folgende Geböi:
Schönenberg isch de Familiename vo folgende Persone:
Lueg au:


</doc>
<doc id="46178" url="https://als.wikipedia.org/wiki?curid=46178" title="Endeavour Reef">
Endeavour Reef

S Endeavour Reef isch e Däil vom Great Barrier Reef vor dr Nordostküste vo Australie im Korallemeer. Es isch e Koralleriff, wo in in Ost-West-Richdig lit und siibe Kilometer lang isch. S Zentrum vom Riff isch säggs Kilometer südöstlig vo de Hope Islands im Hope-Islands-Nationalpark und zwölf Kilometer vom Festland äwägg. Dr Naame vom Riff goot nid uf dr James Cook zrugg, sondern isch em spööter gee worde wägen em Schiffbruch vo dr Endeavour 1770.

Am 11. Juni 1770 isch d "Endeavour" vom "Pickersgill Reef" gege Norde und e Stund spööter am elfi znacht uf s Riff uufgfaare, wo d Fluet am höggste gsi isch.

Es het usgsee, wie wenn s Schiff wurd sinke und d Schiffsbsatzig het sich an d Mündig vom Endeavour River grettet, wo sie spööter d "Endeauvour" zur Reparatuur uf Kiil gläit häi. Zum s Schiff wider flott mache, häi si Ballast über Bord gheit, drunder au säggs Kanoone. 1969 si d Kanoone wider entdeckt worde. Äini von ene isch restauriert worde und isch hüte im Australian National Maritime Museum z Sydney. D Repratuur vom Schiff isch bis zum 4. August 1770 gange.



</doc>
<doc id="46180" url="https://als.wikipedia.org/wiki?curid=46180" title="Great Barrier Reef">
Great Barrier Reef

S Great Barrier Reef (dütsch: "(Groosses) Barriereriff" oder "Groosses Barrierriff") im Korallemeer vor dr Nordostküste vo Australie isch s grösste Koralleriff uf dr Wält. Im Joor 1981 isch s vo dr UNESCO zum Wältnaturerb erkläärt worde und wird au as äins vo de siibe Wältwunder vo dr Natur bezäichnet.
Dr britisch Seefaarer James Cook het s Groosse Barriereriff am 11. Juni 1770 entdeggt, won er dört wäärend sinere erste Südseeräise (1768–1771) mit em Schiff "HMS Endeavour" uf Grund gloffe isch.

S Great Barrier Reef lit nordöstlig vo Australie an dr Ostküste vom Bundesstaat Queensland im Südpazifik und goot vo dr Torres-Strooss vor Papua-Nöiginea bis zur Lady-Elliot-Insle, wo öbbe 75 Kilometer nordöstlig vo Bundaberg lit. Es het e Lengi vo mee as 2'300 Kilometer und goot vom 10. bis zum 24. südlige Bräitigraad.

Wäge sinere Gröössi däilt mä s Riff in meereri Abschnitt ii, vo Norde uf Süde si das

S Riff lit am östlige Rand vom australische Kontinentalsoggel zwüsche 30 Kilometer (bi Cairns) und und öbbe 250 Kilometer (bi Gladstone) äwägg vo dr australische Ostküste.

Es bestoot us ere Chetti vo mee a 2'900 Äinzelriff, fast 1000 Insle, wie z. B. de Whitsunday Islands oder Dunk Island, und e Hufe Sandbänk. D Flechi vom Great Barrier Reef isch öbbe 347'800 km². Mä cha s mit bloossem Aug vom Wältruum us gsee.

S Great Barrier Reef bildet mit sine 359 Stäikorallenarte die grössti Struktur uf dr Wält, wo vo Lääbewääse gmacht isch. Es bietet Lääbensruum für e Hufe anderi Arte, under anderem si dört 80 Arte vo Wäichkoralle und Seefäädere dehäi, mee as 1500 Fischarte, 1500 Schwummarte, 5'000 Arte vo Wäichdier, 800 Arte vo Stachelhüter wie zum Bischbil Seestärn, 500 verschiideni Arte vo Seetang und 215 Vogelarte.

Mä findet im Great Barrier Reef säggs Arte vo Meerschildchrotte, wo s uf dr ganze Wält nume siibe git. Drunder si au die unächte Karettschildchrote, wo vom Usstärbe bedroot si, und die pazifische Suppeschildchrote, wo im Riff iiri Äier lege. Au vom Usstärbe bedroot si d Dugong (Seechüe), wo dört lääbe. E baar Walarte chömme dört vor und d Buckelwal, wo in dr Antarktis lääbe, bringe im warme Wasser vom Riff iiri Junge uf d Wält.

D Korallestöck häi Zagge und Est, wo Schnägge und sälteni Muschle, wie zum Bischbil "Arthritica"-Arte, oder Stachelschnägge, wie "Murex pecten", ideali Bedingige finde.




</doc>
<doc id="46182" url="https://als.wikipedia.org/wiki?curid=46182" title="Känguru">
Känguru

D Känguru (Macropodidae; v. „groos“ und "poús" πούς, Gen. "podós" ποδός „Fuess“) – zum sä vo de Rattekänguru abzgränze au as Ächti oder Äigentligi Känguru bezäichnet – si e Familie us dr Büteldierordnig Diprotodontia. Si zele zu de bekanntiste Büteldier und si tüpischi Verdräter vo dr australische Fauna, lääbe aber au uf Nöiginea. Charakteristisch für d Känguru isch, ass si mäistens dütlig verlengereti Hinderbäi häi, Pflanze frässe und vor allem z Nacht aktiv si oder wenn afo dunkel wird. D Familie umfasst öbbe 65 rezänti Arte, wo vier von ene scho usgstorbe si.



</doc>
<doc id="46186" url="https://als.wikipedia.org/wiki?curid=46186" title="Endeavour-Straße">
Endeavour-Straße

D Endeavour-Strooss [] isch e Meerängi zwüschen em Cape York und dr Prince-of-Wales-Insle im auschtraalische Bundesstaat Queensland.

Si isch geografisch gseh dr südlig Däil vo dr Torres-Strooss, wo zwüsche Australien und Papua-Neuguinea lyt.

Dr Luiz Vaéz de Torres het 1606 d "Torres Strait Islands" als erschte Öiropäer entdeggt, aber d Spanier häi d Meerängi welle ghäimbhalte. Iire nöi Naame chunnt vo dr "HMS Endeavour", em Schiff, wo dr James Cook 1770 mit em dur d Meerängi gfaare isch.

D Passaasche isch zimli äng und es het e Hufe Riff und starki Ströömige. Langi Zit isch iiri Kartografierig seer unzuelänglig gsi und si isch vile Schiff zum Verhängnis worde. Dr William Bligh het Charteskizze gmacht, won er noch dr Möiterei uf dr "Bounty" im Biiboot uf Timor gfaare isch. Erst gege s Ändi vom 19. Joorhundert het dr John McLean (1838–1907) d Meeresstrooss exakt vermässe.

S berüemtiste Schifswrack, wo mit dr Endeavour-Strooss in Verbindig brocht wird, isch woorschinlig daas vo dr "HMS Pandora," wo d Möiterer vo dr "Bounty" isch go sueche und wo am 29. August 1791 uf s Great Barrier Reef ugfloffe und gsunke isch. 35 Maa si umcho drbii, under ene au vier vo de Bsatzigsmitgliider vo dr Bounty, wo uf Tahiti gfange gnoo worde si.


</doc>
<doc id="46189" url="https://als.wikipedia.org/wiki?curid=46189" title="École centrale de Lille">
École centrale de Lille

D École centrale de Lille esch e Technischi Hochschuel vu Lille-Villeneuve-d'Ascq (Frànkrich). Si isch Mitgliid vo der "Conférence des Grandes Écoles" und vo der "Gruppe Centrale". Dr Lehrplan isch multi-disziplinär, d Studiezit zum Ingenieur drei Joor lang.

Si isch 1854 als École des arts industriels et des mines von Profässor Louis Pasteur und Profässor Frédéric Kuhlmann gründet worde. Si isch bekannt als IDN (Institut industriel du Nord de la France).

D "École Centrale de Lille" lit zmidzt in dr sogenannte "Cité Scientifique" uf em Campus Lille I. E groosse Däil vo de 1500 Studänte wohnt in dr "Résidence Leonard de Vinci", eme Wohnheim, wo s Blatz für 600 het und es z Fuess 10 Minute bis zur École Centrale isch.



</doc>
<doc id="46190" url="https://als.wikipedia.org/wiki?curid=46190" title="Jakarta">
Jakarta

Jakarta (bis 1972 "Djakarta") isch d Hauptstadt vo dr Republik Indonesie. Mit 9,58 Millione Iiwooner (2010) in dr Stadt sälber (das häisst ooni dr Vorortgürtel) isch si die grössti Stadt in Südostasie und mit öbbe 28 Millione Iiwooner (2010) in dr Metropolregion dr grösst Balligsruum im Land. D Stadt het dr Status von ere Browinz und wird vom ene Guvernöör regiert.

Jakarta isch s politische, wirtschaftlige und kulturelle Zentrum vom Land und e Verkehrsknotepunkt mit Uniwersidääte, Hoochschuele, Theater und Museum. D Härkumft vo dr Bevölkerig vo dr Stadt isch vilfältig. So läbe in Jakarta Löt vo malaiischer, arabischer, indischer, niiderländischer und chinesischer Abstammig.



</doc>
<doc id="46191" url="https://als.wikipedia.org/wiki?curid=46191" title="Frédéric Kuhlmann">
Frédéric Kuhlmann

Charles Frédéric Kuhlmann (* 22. Mai 1803 z Colmar; † 27. Januar 1881 z Lille) isch e franzesische Chemiprofässor z Lille gsi. Er het usser em Unterricht au Forschig betriibe und e Badänt uf e Reakzioon überchoo, wo spööter im Ostwald Brozäss zur Härstellig vo Salpetersüüri brucht worde isch. Dr Kuhlmann het d Ingenieurwüsseschafte in Chemii z Lille voraa brocht und d Entwigglig vo dr École centrale de Lille (IDN) gförderet.

1829 het er si äigeni Chemiifabrik gründet, wo Schwääfelsüüri broduziert het. Das Undernääme isch spööter Däil vo dr Pechiney Ugine Kuhlmann Grubbe worde.





</doc>
<doc id="46200" url="https://als.wikipedia.org/wiki?curid=46200" title="Kapstadt">
Kapstadt

Kapstadt (afrikaans: "Kaapstad" //, änglisch: "Cape Town" [], isiXhosa: "iKapa") isch noch Johannesburg die zwäitgrössti Stadt in Südafrika. Sit 2004 isch si dr Sitz vom südafrikanische Parlamänt. Kapstadt isch d Hauptstadt vo dr Browinz Westkap und bildet d "City of Cape Town Metropolitan Municipality", dr stedtisch Distrikt um Kapstadt. D Stadt het e Flechi vo 2455 Kwadratkilometer und het öbbe 3,7 Millione Iiwooner (2011). Bürgermeister vo dr Stadt isch d Patricia de Lille vo dr Demokratische Allianz.

Si Naame het Kapstadt noch em Kap vo dr Guete Hoffnig überchoo, wo öbbe 45 Kilometer witer im Süde lit und äine vo de gföörligste Pünkt uf em Seewääg uf Indie gsi isch. Wil Kapstadt die ersti Stadtgründig in dr südafrikanische Kolonialzit gsi isch, wird si mänggisch als „Mueterstadt“ (afrikaans: "Moederstad", änglisch: "Mother City") bezäichnet.


</doc>
<doc id="46201" url="https://als.wikipedia.org/wiki?curid=46201" title="Woolwich">
Woolwich

Woolwich [] isch e Stadtdäil in de Docklands im Südoste vo London. S ghöört zum Royal Borough of Greenwich. Es befindet sich zum grösste Däil südlig vo dr Themse, abgsee von er chliine Exklave im Norde vom Fluss der Themse. Die bäide Däil wärde dur d Woolwich-Fääri und dr Woolwich-Fuessgängerdunnel mitenand verbunde.

Woolwich het emol nazionali Bedütig ghaa. 1512 isch dört dr Woolwich Dockyard ufdoo worde, s Royal Arsenal, die Royal Military Academy Woolwich (1741) und d Royal Horse Artillery si dört dehäi gsi.

Woolwich isch in de Noochrichte gsi, wo am 22. Mai 2013 e britische Soldat vo zwäi Islamiste überfaare worde isch und si im dr Chopf abgschnitte häi.



</doc>
<doc id="46204" url="https://als.wikipedia.org/wiki?curid=46204" title="Erster Lord der Admiralität">
Erster Lord der Admiralität

Dr Erst Lord vo dr Admiralidäät "(First Lord of the Admiralty)" het am Ändi vom 19. und Aafang vom 20. Joorhundert dr Vorsitz über s ganze "Board of Admiralty" ghaa. 1964 isch dr Boste abgschafft worde. Me sött dä Boste nid mit däm vom Erste Seelord verwäggsle, wo en Admiral gsi isch und für die milidäärischi Füerig vo dr Royal Navy zueständig gsi isch.

Mäistens isch dr Erst Lord e Politiker vo dr Regierigspartei gsi, und es isch üüblig gsi, ass er Mitgliid im Kabinett gsi isch. Vo 1806 aa isch immer e Zivilist Erste Lord gsi. Er isch politisch für d Royal Navy verantwortlig gsi. As Mitgliid vom Kabinett und Oberbefäälshaaber vo dr Marine het er e Scharnierfunkzion zwüsche dr zivile Staatsfüerig und dr milidäärische Instituzion vo dr Marine ghaa. Er het d Royal Navy vor em Parlamänt verdrätte und isch zueständig gsi für iir Büdsche.

Bekannti Ersti Lords vo dr Admiralidäät si u. a. dr Edward Marjoribanks, 2. Baron Tweedmouth (1906–1908), dr Reginald McKenna (1908–1911), dr Winston Churchill (1911–1915 und 1939–1940), dr Arthur Balfour (1915–1916), dr Sir Austen Chamberlain (1931), dr Alfred Cooper (1937–1938) und dr Brendan Bracken (1945) gsi.


</doc>
<doc id="46206" url="https://als.wikipedia.org/wiki?curid=46206" title="Georg III. (Vereinigtes Königreich)">
Georg III. (Vereinigtes Königreich)

Dr Georg III. Wilhelm Friedrich (; * 24. Mai/4. Juni 1738 z London; † 29. Januar 1820 in Windsor Castle) isch vo 1760 bis 1801 Köänig vo Groossbritannie und Irland gsi, denn bis zu sim Dood Köönig vom Veräinigte Köönigriich vo Groossbritannie und Irland. Im Häilige Römische Riich het er as Kurfürst vo Braunschweig-Lüneburg regiert, sit em Wiener Kongräss as Köönig vo Hannover (1814). Usserdäm isch er dr letscht britisch Monarch gsi, wo sich au as Köönig vo Frankriich bezäichnet het.

Dr Georg isch dr dritti britischi Monarch us em Huus Hannover gsi, aber dr ersti, wo in Groossbritannie uf d Wält cho isch und wo as Muetersprooch Änglisch gschwätzt het. Si Herrschaftszit isch lenger gsi as die vo jedem britische Monarch vor im. Under iim het Groossbritannie die franzöösische Kolonie z Kanada gwunne und die franzöösische Bsitz in Indie (1763), es het aber au e groosse Däil vo sine nordamerikanische Kolonie im Amerikanische Unabhängigkäitschrieg (1775–1783) verloore. D Koalizioonschrieg gege Frankriich si zwanzig Joor lang gange und häi 1815 mit dr Niiderlaag vom Napoleon in dr Schlacht bi Waterloo gändet. Groossbritannie het au uf de Wältmeer si Dominanz usbaut.

Die zwäiti Helfti vo sinere Herrschaft isch von ere Gäisteschrankhäit brägt gsi, wo zerst nume sporadisch ufdräte isch aber schliesslig permanänt worde isch. Hüte nimmt mä aa, ass si dur e Stoffwäggselstörig (Porfirii) verursacht worden isch. 1811 het sich si Gäisteszuestand eso verschlächteret, ass mä si eltist Soon as Brinzregönt het müesse iisetze. Dä het denn 1820 as George IV. d Droonnoochfolg aadräte. 

Wäge si Lääbensstill, wo relativ beschäide gsi isch, und sinere Vorliebi für s Landlääben het dr George III. dr Spitznaame "Farmer George" („Buur Georg“) überchoo.




</doc>
<doc id="46209" url="https://als.wikipedia.org/wiki?curid=46209" title="John Hawkesworth">
John Hawkesworth

Dr John Hawkesworth (* öbbe 1715, † 16. Novämber 1773), isch en änglische Schurnalist und Schriftsteller gsi.

Dr John Hawkesworth isch z London uf d Wält cho, isch Autodidakt gsi und het am Aafang woorschinlig für en Apfikaat gschaft. 1744 het er dr Samuel Johnson abglööst, wo für s "Gentleman's Magazine" [ber d Debatte im Parlam'nt brichdet het. Vo 1746 bis 1749 het er Gedicht under em Psöidonüüm Greville für d Zitschrift gschriibe. Zämme mit em Johnson und andere het er d Zitschrift "The Adventurer", gründet. Vo de 140 Usgoobe het dr Hawkesworth d Helfti sälber gschriibe.

Wil er en iifrige Verdäidiger vo dr Moralidäät und dr Religion gsi isch, het er vom Thomas Herring, em Erzbischof vo Canterbury, dr Eeredokter überchoo. Vo 1754 bis 1755 het er im Swift sini Wärk uusegee. Er het 1756 im Dryden si "Amphitryon" für s Drury Lane Theater adaptiert und im Southerne si "Oronooko" im Joor 1759. Er het 1760 s Libretto für s Oratorium "Zimri" gschriibe und im Joor druf isch "Edgar and Emmeline: a Fairy Tale" am Drury Lane ufgfüert worde. 1761 het er s zwäibändige "Almoran and Hamet" gschriibe.

Dr Hawkesworth het vo dr Admiralidäät dr Ufdraag überchoo, im Cook si Bricht über die ersti Räis in d Südsee uusezgee, und mä säit er häig vom Herusgääber 6000 Pfund drfür überchoo. Kritiker häi das Wärk kritisiert, wil er s mit dr Wooret nid allzu genau gnoo häig. Mä verzelt, ass er wäge deere Kritik früezitig gstorbe sig. 

Dr Hawkesworth isch am 16. Novämber 1773 gstorbe und z Bromley in Kent begraabe worde.


</doc>
<doc id="46210" url="https://als.wikipedia.org/wiki?curid=46210" title="Gsteig">
Gsteig

De Name Gsteig isch en Flurname, wo e Stiigig bezeichnet.

Ortschafte mit dem Name sind folgendi:
als Wortverbindig:


</doc>
<doc id="46215" url="https://als.wikipedia.org/wiki?curid=46215" title="Resolution (1771)">
Resolution (1771)

D Resolution isch s Schiff gsi, wo dr James Cook uf sinere zwäite und dritte Forschigsräis brucht het.

Wo d Naby s kauft het, isch s Schiff 14 Möönet alt gsi, d Bark "Marquis of Granby", 462 tons Fassigsvermööge, 34 m lang, fast 11 m bräit und mit 4 m Diefgang, e Chooleschiff us Whitby, wie scho im Cook sini allererste Schiff und spööter au d "Endeavour", won er mit ere die ersti Pazifikräis gmacht het. Es het 4'151 Pfund kostet, dr Usbau no witeri 6'565. Dr Cook het uf bäide Räise 112 Maa an Bord ghaa. 

Dr Joseph Banks, wo as Naturforscher bim Cook siner erste Forschigsräis drbii gsi isch, het wider welle mitseegle und het s Schiff lo usbaue. Wil aber d Seedüchtikäit bin ere Broobefaart schlächt gsi isch, het mä d Verändrige rückgängig gmacht. Das het dr Banks verergeret und zwäi Möönet vor dr Abräis het er abgsäit. 

D "Marquis of Granby" isch zwäimol umdauft worde: Zerst uf e Naame "Drake", und e Moonet spööter het mä sich überläit, ass d Spanier in däm Naame chönnte e Browokazioon gsee und Brobleem mache, und mä het im Schiff "Resolution" (Entschlossehäit) gsäit.

Dr Cook isch am 13. Juli 1772 vo Plymouth us zämme mit em Begläitschiff "Adventure" in See gstoche und isch 3 Joor, 18 Dääg und öbbe 300'000 Kilometer spööter am 30. Juli 1775 uf Ängland zruggchoo.

E Joor spööter isch dr Cook zu sinere letschte Räis ufbroche, und isch 1779 uf Hawaiʻi umbrocht worde. Dr Lütnant Charles Clerke, wo vorhär d HMS "Discovery", s Begläitschiff uf dr dritte Faart kommandiert het, het denn d Läitig vo dr Expedizion und s Kommando über d "Resolution" übernoo. Er isch aber unterwägs gstorbe. Noch iim isch dr Lütnant John Gore Kommandant worde. Dr braktisch Füerer vom Schiff wäärend dr Räis noch em Dood vom Cook isch aber dr Navigator William Bligh, wo spööter as Kommandant vo dr "Bounty" bekannt worde isch. 

In de Joor druf isch d "Resolution" as Dransporter uf dr Ost-Indie-Rute underwägs gsi, wo si am 9. Juni 1782 vom franzöösische Admiral de Suffren erbütet worde isch. Vo denn aa wirds schwiirig z wüsse, was mit em Schiff bassiert isch. Es isch aber überliiferet, ass dr britisch Konsul em hawaiische Köönig David Kalākaua wäärend sinere Wältr#is 1881 im Haafe vo Alexandria e Schiff as im Cook si "Resolution" zäigt het.



</doc>
<doc id="46217" url="https://als.wikipedia.org/wiki?curid=46217" title="HMS Adventure (1771)">
HMS Adventure (1771)

D HMS "Adventure" isch e Bark vo dr Royal Navy gsi und äins vo de bäide Schiff, wo dr James Cook mit ene si zwäiti Expedizion (1772–1775) in d Südsee gmacht het. Si isch vom Tobias Furneaux kommandiert worde und isch s erste Schiff gsi, wo vo Weste gege Oste rings um d Wält gfaare isch.

D "Adventure"' isch 39,7 m lang gsi und isch 1771 z Whitby as "Marquis of Rockingham" in Dienst gstellt worde. Churz druf het d Navy si kauft und iire zerst dr Naame "Rayleigh" und denn "Adventure" gee.

D "Resolution" und d "Adventure" si us Plymouth am 13. Juli 1772 abgfaare und häi am 17. Januar 1773 dr südlig Wändikräis überkweert. Am 8. Februar 1773 häi sich d Schiff im ene Nääbel drennt. Dr Tobias Furneaux isch zum Dräffpunkt im Queen Charlotte Sound wo abgmacht gsi isch gfaare und het underwägs d Küste vo Tasmanie erforscht. D "Adventure" isch am 7. Mai 1773 am Dräffpunkt aachoo, d "Resolution" zää Dääg spööter.

Wo si dr Pazifik erforscht häi häi d Schiff am 22. Oktober wider dr Kontakt zuenander verloore. Au am Dräffpunkt häi si sich nid droffe und dr Furneaux het entschlosse Häim z faare. D Räis isch am 14. Juli 1774 fertig gsi.  

Im Joor 1780 isch d "Adventure" as Lüüchtfüürschiff iigsetzt worde, 1783 het sä d Navy an iire alte Bsitzer z Whitby verchauft und si isch wider as Frachtschiff iigsetzt worde. 1811 het si im Sankt-Lorenz-Strom Schiffbruch erlitte.


</doc>
<doc id="46223" url="https://als.wikipedia.org/wiki?curid=46223" title="Johann Reinhold Forster">
Johann Reinhold Forster

Dr Johann Reinhold Forster (* 22. Oktober 1729 z Dirschau, (Königlich Pröisse); † 9. Dezämber 1798 z Halle a.d. Saale) isch e vilsitig gebildete dütsche Naturwüsseschaftler und Entdecker in dr Zit vo dr Ufkläärig gsi. Er het au wichdigi Biidrääg zur Ethnologii gmacht. Si offiziells botanischs Autorekürzel isch „J.R.Forst.“.

Dr Forster het an dr Uniwersidäät Halle studiert, isch in dr Gmäind Hochzeit evangelische Pastor gsi, het vo 1765 aa die dütsche Wolgakoloniste und d Gebiet vo de Kolonie erforscht, isch won er im Mai 1766 si Pastoreboste verloore het zrugg uf Dütschland und denn uf Ängland. 

Wo dr Joseph Banks churz vor dr zwäite Südsee-Räis vom James Cook abgsäit het, isch dr Forster vo dr Admiralidäät als offizielle wüsseschaftlige Begläiter engaschiert worde. Är und si Soon Georg häi Daagebüecher gfüert, en ethnografischi und naturkundligi Sammlig aagläit und dr Georg het Hunderti vo Zäichnige gmacht. Mit dr Veröffentligung häi si en internazionale Ruef überchoo, si aber finanziell strapaziert bliibe und häi iiri Sammlig Stück für Stück müesse verchaufe. Dr Herzog Ferdinand vo Braunschweig het e Sammlig under de Freimuurer veraastaltet und d Familie het iiri Schulde chönne abzaale. Dr Forster isch im Novämber 1779 Brofässer für Naturkund und Mineralieforschig an dr Uniwersidäät Halle worde. Er het bis zu sim Dood im Joor 1798 z Halle gläbt und isch dört uf em Stadtgottesacker im Boge 44 begraabe worde.




</doc>
<doc id="46226" url="https://als.wikipedia.org/wiki?curid=46226" title="William Hodges">
William Hodges

Dr William Hodges (* 28. Oktober 1744 z London; † 6. Juni 1797 z Brixham, Devon) isch en änglische Mooler gsi.

Dr Hodges het dr James Cook an Bord vo dr "Resolution" uf sinere zwäite Südsee-Räis begläitet, u. a. uf Tahiti, d Tonga–Insle, Nöiseeland, dr Osterinsle und in d Antarktis.

Dr Hodges isch dr äinzig Soon vom ene Schmiid gsi. Er het bim William Shipley und spööter bim Richard Wilson moole gleert. Er isch Theatermooler z Derby gsi und isch denn dur sini Landschaftsmoolerei bekannt worde und wäge däm für die zwäiti groossi Expedizion vom James Cook (1772–1775) uuseglääse worde. 
Er het underwägs vor allem Landschaftsskizze gmacht, aber au e baar Bordret. Er het aber die historischi und ethnischi Gnauikäit in sine Bilder immer wider sinere künstlerische Uffassig gopferet.

Zrugg in Ängland het dr Hodges ghürootet, bald druf si Frau verloore und isch denn 1779 as erste brofessionelle Mooler uf Indie gange und isch dört säggs Joor lang bliibe. Denn isch er uf em öiropäische Kontinänt umegräist. Au si zwäiti Frau isch bald noch dr Hochzit gstorbe, und si dritti Frau, won er 1785 ghürootet het, het si Dood 1797 nume e baar Möönet überläbt. Zwüsche 1786 und 1794 het er as Mitgliid vo dr Royal Academy immer wider sini Bilder usgstellt.

Am Ändi vo de 1790er Joor het er sis ganze Vermööge im Bankrott von ere Bank in Dartmouth verloore. Dr Hodges isch am 6. Merz 1797 gstorbe, mä vermuetet an ere Überdosis vo Laudanum.


</doc>
<doc id="46227" url="https://als.wikipedia.org/wiki?curid=46227" title="Aichtal">
Aichtal

Oechtal (dt. "Aichtal") isch a Sdadd em Landgraes Esslenga en Bada-Wirttaberg. D Sdadd håd Eiwohner (Stand: ).

Aechtal leid am sidlicha Rand vo dor Fildorebene em Daal vo dor Aech, em-a lengga Näabafluss vom Näggor. Nåchborgmaendena send Filderstadt em Norda, Wolfschluaga em Nordosda, Niirdeng em Osda, Näggordåelfeng ond Schlåedorf em Sida, Walddorfhäslach (Landgraes Reidlenga) em Sidwesda ond Waldabuach (Landgraes Beblenga) em Wesda.

D Gmarkong setzt sich zsẽma aus 38,6 % Landwirdschafdsfleche, 44,4 % Wald, 15,3 % Sidlongsfleche ond 1,7 % sonsdichor Fleche.

Zo Aechtal ghaered d Sdadddåel Aech, Gretzeng (mid-m Wohnblatz Bergwirtshaus) ond Nuiahaus (em Ondorschidd zo Nuihausa uff dor Filder hådd-mor frijor "Häfnor-Nuihausa" gsaed, weil dor ganze Flägga vom Häfnor-Handwärg gläabd hådd).

Älle drei Flägga vo Aechtal send aldwirttabärgische Flägga ond hend schao vårr 1500 zo Wirddabärg ghaerd. En dor Reformazio send-se wia ganz Wirddabärg evangelisch wårda. D Gmaende Aechtal isch zomm 1. Januar 1975 en dor bada-wirttagbärgische Gmaendereform endsdanda, durch dor Zsẽmaschluss vo dor Stadt Gretzeng ond de Gmaendena Aech ond Nuiahaus, znäggsd onder-m Nãma „Grötzingen“. Zomm 1. August 1978 isch dor Nãma en „Aichtal“ gendored wårda. S Rådhaus vor der Gmaende isch em Dãelort Aech, där må en dor Midde zwischa Gretzeng ond Nuiahaus leid.

Aechtal ghaert zo koenera Verwaldongsgmaenschafd.

Schuldes isch dor Lorenz Kruß.

Ergäbnis vo de Landdagswahla seid 2006: 

Dor Dialäggd vo Aechtal isch Zentralschwäbisch.



</doc>
<doc id="46228" url="https://als.wikipedia.org/wiki?curid=46228" title="Aichwald">
Aichwald

Oechwald (dt. "Aichwald") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Oechwald leit uf dr Liashochfläche vom Vordere Schurwald zwisch em Remsdal em Norde ond em Negger- ond em Filsdal em Side. Nochbergmoede send Kerne, Waistadt (boede Rems-Murr-Kroes), Balmerschweiler ond Esslenge (boede Landkroes Esslenge).

D Gmarkong setzt sich zemme ous 23,4 % Landwirtschaftsfleche, 27,4 % Wald, 11,2 % Sidlongsfleche ond 0,2 % sonschticher Fleche.

Zue Oechwald gheret d Ortsdoel Oechelberg, Oechschieß (mit em Weiler Krommhardt) ond Schanbach (mit dr Ortschaft Loberot).

Oechwald ischt entstande zom 1. Januar 1974 dur d Fusion vo Oechelberg, Oechschieß (mit Krommhardt) ond Schanbach (mit Loberot). Oechschieß ischt zom erschte Mol gnennt worde em Johr 1275 als "Ainschiez".

Oechwald ghert zue koenere Verwaltongsgmoeschaft.

Dr Schuldes ischt dr Nicolas Fink (SPD).

Ergäbnis vo de Landdagswahla seid 2006: 

Dr Dialekt vo Oechwald ghert zom Schwäbisch.



</doc>
<doc id="46229" url="https://als.wikipedia.org/wiki?curid=46229" title="Altbach">
Altbach

Albach (dt. "Altbach") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Albach leit em Neggerdal am Sidhang vom Schurwald. Nochbergmoede send Esslenge em Weschte ond Norde, Blochenge em Oschte ond Deizisao em Side (älle Landkroes Esslenge).

D Gmarkong setzt sich zemme ous 4,7 % Landwirtschaftsfleche, 1,9 % Wald, 6,9 % Sidlongsfleche ond 0,7 % sonschticher Fleche.

Zue Albach gheret koene weitere Ortsdoel.

Albach ischt zom erschte Mol gnennt worde em Johr 783.

Albach hot sich mit dr Gmoe Deizisao ond dr Stadt Blochenge zom "Gmoeverwaltongsverband Blochenge" mit Sitz en Blochenge zammegschlosse.

Dr Schuldes ischt dr Martin Funk.

Ergäbnis vo de Landdagswahla seid 2006: 

Dr Dialekt vo Albach ghert zom Schwäbisch.



</doc>
<doc id="46230" url="https://als.wikipedia.org/wiki?curid=46230" title="Altdorf (bei Nürtingen)">
Altdorf (bei Nürtingen)

Aldorf (dt. "Altdorf") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Aldorf leit sidlich vom Negger im Vorland vo dr Schwäbische Alb. Nochbergmoede send Neggerdaelfenge em Norde, Nirtenge em Nordoschte, Graoßbeddlenge em Oschte, Bempflenge em Side ond Neggerdẽnzlenge em Weschte. Älle liget em Landkroes Esslenge.

D Gmarkong setzt sich zemme ous 8,9 % Landwirtschaftsfleche, 2 % Wald, 2,7 % Sidlongsfleche ond 0,1 % sonschticher Fleche.

Zue Aldorf gheret koene weitere Ortsdoel.

Aldorf ischt zom erschte Mol gnennt worde em Johr 1291.

Aldorf hot sich mit dr Gmoene Alderiet, Bempflenge, Neggerdaelfenge, Neggerdẽnzlenge ond Schloedorf zom "Gmoeverwaltongsverband Neggerdẽnzlenge" mit Sitz en Neggerdẽnzlenge zammegschlosse.

Dr Schuldes ischt dr Joachim Kälberer.

Ergäbnis vo de Landdagswahla seid 2006: 

Dr Dialekt vo Aldorf ghert zom Schwäbisch.



</doc>
<doc id="46231" url="https://als.wikipedia.org/wiki?curid=46231" title="Altenriet">
Altenriet

Alderiet (dt. "Altenriet") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Alderiet leit em Schebuech am Rand vom Neggerdal. Nochbergmoede send Schloedorf em Norde, Neggerdẽnzlenge em Oschte ond Side (boede Landkroes Esslenge) ond Walddorfhäslach em Weschte (Landkroes Reitlenge).

D Gmarkong setzt sich zemme ous 9,3 % Landwirtschaftsfleche, 1,9 % Wald, 3 % Sidlongsfleche ond 0,1 % sonschticher Fleche.

Zue Alderiet gheret koene weitere Ortsdoel.

Alderiet ischt zom erschte Mol gnennt worde em Johr om 1100 als "Riet".

Alderiet hot sich mit dr Gmoene Aldorf, Bempflenge, Neggerdaelfenge, Neggerdẽnzlenge ond Schloedorf zom "Gmoeverwaltongsverband Neggerdẽnzlenge" mit Sitz en Neggerdẽnzlenge zammegschlosse.

Dr Schuldes ischt dr Bernd Müller.

Ergäbnis vo de Landdagswahla seid 2006: 

Dr Dialekt vo Alderiet ghert zom Schwäbisch.



</doc>
<doc id="46232" url="https://als.wikipedia.org/wiki?curid=46232" title="Baltmannsweiler">
Baltmannsweiler

Balmerschweiler (dt. "Baltmannsweiler") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Balmerschweiler leit em Schurwald. Nochbergmoede send Waistadt ond Wẽnderbach em Norde (boede Rems-Murr-Kroes), Lichtewald em Oschte, Reichebach em Side, Blochenge em Sidweschte, Esslenge ond Oechwald em Weschte (älle Landkroes Esslenge).

D Gmarkong setzt sich zemme ous 18,1 % Landwirtschaftsfleche, 53,3 % Wald, 6,9 % Sidlongsfleche ond 0,2 % sonschticher Fleche.

Zue Balmerschweiler gheret d Ortsdoel Balmerschweiler ond Hauegehre.

Balmerschweiler ischt zom erschte Mol gnennt worde em Johr 1299.

Balmerschweiler hot sich mit dr Gmoene Haochdorf, Lichtewald ond Reichebach zom "Gmoeverwaltongsverband Reichebach" mit Sitz en Reichebach zammegschlosse.

Dr Schuldes ischt dr Simon Schmid.

Ergäbnis vo de Landdagswahla seid 2006: 

Dr Dialekt vo Balmerschweiler ghert zom Schwäbisch.



</doc>
<doc id="46233" url="https://als.wikipedia.org/wiki?curid=46233" title="Bempflingen">
Bempflingen

Bempfleng (dt. "Bempflingen"), lokal ao Bẽpfleng isch a Gmaende em Landgraes Essleng en Bada-Wirddabärg mid därzeid äbbes ibor 3200 Aewonor. d measde Aewonor pendled zom Schaffa aus-m Flägga naus Richdong Metzeng, Reidleng ond Niirdeng. Zo Bempfleng ghaered d Ortsdåel Bempfleng ond Gloebeddleng.

Bempfleng leid an dor Graesgrenz zom Graes Reidleng ond isch gschichdlich, schualisch, wirdschafdlich ond kuldurell deidlich nåch Metzeng em Graes Reidleng orientird. 

Bempfleng leid zwisch-m Erms- ond-m Autmutdaal, em Vorland vo dor Schwäbischa Alb. Nåchbergmandena send Näggordenzleng em Nordwäsda, Altdorf em Norda, (Graos-)Beddleng em Nordosda (älle Landgraes Essleng) ond Gråfabärg ond Riadorich em Sida (båede Landgraes Reidleng).

D Gmarkong sezzd sich zsẽma aus 15,5 % landwirdschafdlichor Fleche, 4,4 % Wald, 6,3 % Sidlongsfleche ond 0,3 % sonsdichor Fleche.

S aersde Mål wird Bempfleng ănna 1090 als "Biemphelingin" em "Bempflinger Vertrag" erweend, iborliifored en dor "Zwiefalter Chronik". 1465 isch-s an Wirddabärg komma ond hådd vo då ãzom Ondoramd Metzeng em Oboramd Urach ghaerd. Dor Ordsdåel Gleobeddleng hådd scho frijor, seid 1301 zo Wirddabärd ghaerd ond då zom Ondoramd Neiffa em Oboramd Niirdeng. 

Aersd em Jår 1938 isch Bempfleng zom Graes Niirdeng omgliidored wårda. Am 1.1.1972 håd sich Gleobeddleng mit Bempfleng zsẽmagschlossa. Bei dor Graesreform ănna 1973 hådd sich dor Haobdord Bembfleng zwar mid-ra leichda Mehrhaed firr on Wäggsl en dor Graes Reidleng ausgsbrocha, weil se aegendlich scho emmor då nomm ghaerd hend. Abor weil dor gloenore Dåelord Gloebeddleng sich mid graosor Mehrhead firr dor Landgraes Essleng ausbrocha hådd, hådd ganz Bempflenga dåmåls em nuia Graes Essleng bleiba miasa. 

Bempfleng leid an dor Eisabãsdregge Sduagord-Dibeng ond hådd on åegena Bãhof. Mor kã vo dord aus mid-m VVS (Vorkehrsvorbund Sduagord) Richdong Niirdeng/Sduagord faara ond mid-m Naldo (Vorkehrsvorbund Näggor-Alb-Donao) nåch Metzeng/Reidleng. 

Dor Gerhard Raff hådd en saem Biachle "Herr, schmeiß Hirn ra!" d Figur vom Bempflengor Beggor Johann C. Tung ärfonda (*1.4.1735), on Auswandoror nåch China. Vo demm sdammd dui legendära chinesischa Tung-Dynasdi, zo där als graesdor dor Mao Tse Tung ghaerd. Dor Johann C. Tung isch wäaga saene "Zswä-tsh-gen-ku-chen", "Shnä-ken-nu-dlen" ond "He-fe-Tsepf" en China beriimd wårda ond isch dor 1. Vors. vom "Xang-fe-rai 1759 Shang-hai e. V." gwäa.

Bempfleng hådd sich mit de Gmaendena Alddorf, Alderiet, (Näggor-)Dåelfeng, Näggordenzleng ond Schlåeddorf zom "Gmaendevorwaltungsvorband Näggordenzleng" mit Sitz en Neggerdenzleng zsẽmagschlossa.

Birgormåsdor isch dor Bernd Welser.

Ergäbnis vo de Landdagswahla seid 2006: 

Dor Dialäggd vo Bempfleng ghaerd zom Schwäbischa, gnao gsaed zom Middl-Nidorschwäbischa. 



</doc>
<doc id="46234" url="https://als.wikipedia.org/wiki?curid=46234" title="Beuren (bei Nürtingen)">
Beuren (bei Nürtingen)

Beire (dt. "Beuren") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Beire leit im Neiffener Dal am Albtrauf onder dr Burgruine Haueneiffe. Nochbergmoede send Nirtenge em Norde, Dettenge ond Aoe em Oschte, Weiler em Side, Neiffe ond Friggehouse em Weschte.

D Gmarkong setzt sich zemme ous 24,6 % Landwirtschaftsfleche, 17,9 % Wald, 6,6 % Sidlongsfleche ond 0,5 % sonschticher Fleche.

Zue Beire gheret s Dorf Beire ond d Ortschaft Balzholz.

Beire ischt zom erschte Mol gnennt worde em Johr 1304.

Beire hot mit dr Stadt Neiffe ond dr Gmoe Kohlberg a Verwaltongsgmoeschaft vereibart.

Dr Schuldes ischt dr Daniel Gluiber.

Ergäbnis vo de Landdagswahla seid 2006:

Dr Dialekt vo Beire ghert zom Schwäbisch.



</doc>
<doc id="46235" url="https://als.wikipedia.org/wiki?curid=46235" title="Bissingen an der Teck">
Bissingen an der Teck

Bissenge (dt. "Bissingen an der Teck") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Bissenge leit am Fueß vo dr Schwäbische Alb, Ochsewang uf dr Albhochfläche. Nochbergmoede send Kirche em Norde, Weile em Oschte, Neidlenge em Sidoschte, Lẽnnenge em Side, Aoe em Weschte ond Dettenge em Nordweschte (älle Landkroes Esslenge).

D Gmarkong setzt sich zemme ous 45,8 % Landwirtschaftsfleche, 17,6 % Wald, 8,1 % Sidlongsfleche ond 0,7 % sonschticher Fleche.

Zue Bissenge gheret d Ortsdoel Bissenge ond Ochsewang (mit dr Wohnblätz Randeck ond Ziegelhitte).

Bissenge ischt zom erschte Mol gnennt worde em Johr 769.

Bissenge hot mit dr Stadt Weile ond dr Gmoene Holzmade, Neidlenge ond Ohmde a Verwaltongsgmoeschaft vereibart.

Dr Schuldes ischt dr Marcel Musolf.

Ergäbnis vo de Landdagswahla seid 2006: 

Dr Dialekt vo Bissenge ghert zom Schwäbisch.



</doc>
<doc id="46236" url="https://als.wikipedia.org/wiki?curid=46236" title="Deizisau">
Deizisau

Deizisao (dt. "Deizisau") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Deizisao leit am Nordhang vom Neggerdal. Nochbergmoede send Albach em Norde, Blochenge em Nordoschte, Wärnao em Sidoschte, Kẽnge em Side, Denggedorf em Sidweschte ond Esslenge em Nordweschte.

D Gmarkong setzt sich zemme ous 9,1 % Landwirtschaftsfleche, 2,7 % Wald, 9,2 % Sidlongsfleche ond 0,9 % sonschticher Fleche.

Zue Deizisao gheret koene weitere Ortsdoel.

Deizisao ischt zom erschte Mol gnennt worde em Johr 1268 als "Dizinsowe".

Deizisao hot sich mit dr Gmoe Albach ond dr Stadt Blochenge zom "Gmoeverwaltongsverband Blochenge" mit Sitz en Blochenge zammegschlosse.

Dr Schuldes ischt dr Thomas Matrohs.

Ergäbnis vo de Landdagswahla seid 2006: 

Dr Dialekt vo Deizisao ghert zom Schwäbisch.



</doc>
<doc id="46237" url="https://als.wikipedia.org/wiki?curid=46237" title="Denkendorf (Württemberg)">
Denkendorf (Württemberg)

Denggadårf (so em Fläggadialäggd gsprocha; dt. "Denkendorf") isch a Gmaende em Landgraes Essleng en Bada-Wirddaberg.

Denggadårf isch bis ănna 1950 am Rand vo dor Fildor am sidlicha Hang zom Kerschdaal gläaga. Nåch-m zwåeda Wäldgriag isch dor Flägga schdarg nuffgwaggsa uff d Fildorhochfleche. 

Nåchborgmaendena send Essleng em Norda, Deizisao em Nordoschda, Kengga em Oschda, Ondereseng em Sida, Nuihausa em Weschda ond Oschdfildra em Nordweschda (älle em Landgraes Essleng).

D Gmarkong sezzd sich zsẽma aus 22,1 % Landwirtschaftsfleche, 20 % Wald, 12,5 % Sidlongsfleche ond 0,7 % sonschdichor Fleche.

Zo Denggadårf ghaerd dor Flägga sälbor, dor Spieth-Hof, dor Hangedor Hof, d Daalmiile ond d Friedrichsmiile.

Denggadårf wird zom aerschda Mål ǎnna 1129 erwehnd. D Gschiichd vom Flägga isch emmor mid-m Glaoschdor Denggadårf vorbonda gwäa. D Oborhohaed ibor dor Flägga hådd abor emmer s Herzogtum Wirddaberg gheed. 
Vo 1950 bis 1990 isch d Ãzahl vo de Aewohnor vo äbbes ibor 2.500 uff ibor 10.000 gschdiiga. 

En dor aersda Hälfde vom 20. Jårhondord hend on Haufa Denggadårfor dor Beruf vom Mauror gheed. Se hend zmaesd z Sduagord odor z Essleng baud, weil-s då mid dor Indusdrialisirong enorm viil zom baua gäa hådd. Ǎlloe zwåe vo de "tobb tenn" vo de deidsche Baufirma ganged uff Denggadårfor Grindor zrugg: D Firma Gottlob Rommel und d Firma Wolff & Müller, dui må bis haed ire Ferdichheisor en Denggadårf härsdelld. 

D Ondorschiid zwischa de alde Dialäggd-Nãma fir Schdråßa ond Blätz ond de haediche offizielle Nāma send zom Dåel erheblich: 
Denggadårf ghaerd zo koenora Verwaldongsgmaenschaft.

Birgermåeschdor isch dor Peter Jahn.

Ergäbnis vo de Landdagswahla seid 2006: 

Dor Dialäggd vo Denggadårf ghaerd zom Middlschwäbischa.

Däar Ardiggl då isch gschriiba en demm Dialäggd, denn må mor vår dor Vorhochdeidschifizirong z Denggadårf gschwäzzd hådd. 
Dia Buachsdaba, dia må-s em Haochdeidscha edd geid (å, ã, ẽ, õ) sdammed vo andore eiropäische Schriftsbråcha. 



</doc>
<doc id="46238" url="https://als.wikipedia.org/wiki?curid=46238" title="Dettingen unter Teck">
Dettingen unter Teck

Deddenge (dt. "Dettingen unter Teck") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Deddenge leit am Albtrauf uf 329 bis 520 Meter Hehe. Nochbergmoede send Kirche em Norde ond em Oschte, Bissenge em Oschte, Aoe em Side, Beire em Sidweschte ond Nirtenge em Weschte.

D Gmarkong setzt sich zemme ous 36,3 % Landwirtschaftsfleche, 17,6 % Wald, 9,6 % Sidlongsfleche ond 0,5 % sonschticher Fleche.

Zue Deddenge gheret s Dorf Deddenge ond dr Wohnblatz Lendegarte.

Deddenge ischt zom erschte Mol gnennt worde om 1100.

Deddenge hot mit dr Stadt Kirche ond dr Gmoe Notzenge a Verwaltongsgmoeschaft vereibart.

Dr Schuldes ischt dr Rainer Haußmann.

Ergäbnis vo de Landdagswahla seid 2006: 

Dr Dialekt vo Deddenge ghert zom Schwäbisch.



</doc>
<doc id="46239" url="https://als.wikipedia.org/wiki?curid=46239" title="Erkenbrechtsweiler">
Erkenbrechtsweiler

Weiler (dt. "Erkenbrechtsweiler") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Weiler Isch d oenzig Gmoe em Landkroes Esslenge, mo ganz uf dr Albhochfläche leit. Nochbergmoede send Neiffe em Weschte, Beire em Nordweschte, Aoe em Norde, Lẽnnenge em Oschte (älle Landkroes Esslenge), Grabastetta ond Hilba em Side (boede Landkroes Reitlenge).

D Gmarkong setzt sich zemme ous 14,2 % Landwirtschaftsfleche, 9,9 % Wald, 4,6 % Sidlongsfleche ond 0,7 % sonschticher Fleche.

Zue Weiler gheret s Dorf Weiler ond d Ortschaft Burrehof.

Weiler ischt zom erschte Mol gnennt worde em Johr 1284 als "Hergenbolswiler" bzw. "Erggenboltswilaer".

Weiler hot sich mit dr Gmoe Lẽnnenge ond dr Stadt Aoe zom "Gmoeverwaltongsverband Lẽnnenge" mit Sitz en Lẽnnenge zammegschlosse.

Dr Schuldes ischt dr Roman Weiß.

Ergäbnis vo de Landdagswahla seid 2006: 

Dr Dialekt vo Weiler ghert zom Schwäbisch.



</doc>
<doc id="46240" url="https://als.wikipedia.org/wiki?curid=46240" title="Frickenhausen (Württemberg)">
Frickenhausen (Württemberg)

Friggehouse (dt. "Frickenhausen") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Friggehouse leit am Albtrauf sidlich vo Nirtenge. Nochbergmoede send Nirtenge em Norde, Beire em Oschte, Neiffe ond Kohlberg em Side (älle Landkroes Esslenge) sowie Grafeberg (Landkroes Reitlenge) em Weschte.

D Gmarkong setzt sich zemme ous 21,7 % Landwirtschaftsfleche, 12,1 % Wald, 12,9 % Sidlongsfleche ond 1,2 % sonschticher Fleche.

Zue Friggehouse gheret d Ortsdoel Friggehouse, Lensehofe ond Tischardt.

Friggehouse ischt zom erschte Mol gnennt worde em 14. Johrhondert als "Frickenhusen".

Friggehouse hot mit dr Stadt Niirdenge ond dr Gmoene Bõẽnge, Ẽnsenge, Graoßbeddlenge ond Wolfschluege a Verwaltongsgmoeschaft vereibart.

Dr Schuldes ischt dr Simon Blessing.

Ergäbnis vo de Landdagswahla seid 2006: 

Dr Dialekt vo Friggehouse ghert zom Schwäbisch.



</doc>
<doc id="46241" url="https://als.wikipedia.org/wiki?curid=46241" title="Großbettlingen">
Großbettlingen

Graoßbeddlenge (dt. "Großbettlingen") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Graoßbeddlenge leit em Vorland vo dr Schwäbische Alb. Nochbergmoede send Nirtenge em Nordoschte, Friggehouse em Oschte, Grafeberg (Landkroes Reitlenge) em Side, Bempflenge em Sidweschte ond Altdorf em Weschte.

D Gmarkong setzt sich zemme ous 9,7 % Landwirtschaftsfleche, 2,4 % Wald, 5,6 % Sidlongsfleche ond 0,2 % sonschticher Fleche.

Zue Graoßbeddlenge gheret koene weitere Ortsdoel.

Graoßbeddlenge ischt zom erschte Mol gnennt worde em Johr 1356 als "in maiori Betlingen".

Graoßbeddlenge hot mit dr Stadt Niirdenge ond dr Gmoene Bõẽnge, Ẽnsenge, Friggehouse ond Wolfschluege a Verwaltongsgmoeschaft vereibart.

Dr Schuldes ischt dr Martin Fritz.

Ergäbnis vo de Landdagswahla seid 2006: 

Dr Dialekt vo Graoßbeddlenge ghert zom Schwäbisch.



</doc>
<doc id="46242" url="https://als.wikipedia.org/wiki?curid=46242" title="Hochdorf (bei Plochingen)">
Hochdorf (bei Plochingen)

Haochdorf (dt. "Hochdorf") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Haochdorf leit rond 30 km sideschtlich vo Stuegert em nordweschtliche Vorland vo dr Schwäbische Alb sidlich vom Schurwald. Nochbergmoede send Eäberschbach (Landkroes Geppenge) em Oschte, Notzenge em Side, Wärnao em Weschte, Blochenge em Nordweschte ond Reichebach em Norde (älle Landkroes Esslenge).

D Gmarkong setzt sich zemme ous 18,1 % Landwirtschaftsfleche, 7,2 % Wald, 7,3 % Sidlongsfleche ond 0,3 % sonschticher Fleche.

Zue Haochdorf ghert s Dorf Haochdorf ond dr Wohnblatz Ziegelhof.

Haochdorf ischt zom erschte Mol gnennt worde em Johr 1189.

Haochdorf hot sich mit dr Gmoene Balmerschweiler, Lichtewald ond Reichebach zom "Gmoeverwaltongsverband Reichebach" mit Sitz en Reichebach zammegschlosse.

Dr Schuldes ischt dr Gerhard Kuttler.

Ergäbnis vo de Landdagswahla seid 2006: 

Dr Dialekt vo Haochdorf ghert zom Schwäbisch.



</doc>
<doc id="46243" url="https://als.wikipedia.org/wiki?curid=46243" title="Holzmaden">
Holzmaden

Holzmade (dt. "Holzmaden") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Holzmade leit em Vorland vo dr Schwäbische Alb an dr Autobahn A 8. Nochbergmoede send Ohmde em Norde, Zell ond Oechelberg em Oschte, Weile em Side ond Kirche em Weschte.

D Gmarkong setzt sich zemme ous 7 % Landwirtschaftsfleche, 2,3 % Wald, 3,5 % Sidlongsfleche ond 0,3 % sonschticher Fleche.

Zue Holzmade gheret koene weitere Ortsdoel.

Holzmade ischt zom erschte Mol gnennt worde em 12. Johrhondert.

Holzmade hot mit dr Stadt Weile ond dr Gmoene Bissenge, Neidlenge ond Ohmde a Verwaltongsgmoeschaft vereibart.

D Schuldese ischt d Susanne Jakob.

Ergäbnis vo de Landdagswahla seid 2006: 

Dr Dialekt vo Holzmade ghert zom Schwäbisch.



</doc>
<doc id="46244" url="https://als.wikipedia.org/wiki?curid=46244" title="Kohlberg (Württemberg)">
Kohlberg (Württemberg)

Kohlberg (dt. "Kohlberg") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Kohlberg leit am Albtrauf uf 357 bis 673 Meter Heh, nördlech vom Jusi. Nochbergmoede send Friggehouse, Neiffe, Metzenge ond Grafeberg.

D Gmarkong setzt sich zemme ous 10,5 % Landwirtschaftsfleche, 4,3 % Wald, 3,7 % Sidlongsfleche ond 0,1 % sonschticher Fleche.

Zue Kohlberg gheret koene weitere Ortsdoel.

Kohlberg ischt zom erschte Mol gnennt worde em Johr 1102.

Kohlberg hot mit dr Stadt Neiffe ond dr Gmoe Kohlberg a Verwaltongsgmoeschaft vereibart.

Dr Schuldes ischt dr Rainer Taigelr.

Ergäbnis vo de Landdagswahla seid 2006: 

Dr Dialekt vo Kohlberg ghert zom Schwäbisch.



</doc>
<doc id="46245" url="https://als.wikipedia.org/wiki?curid=46245" title="Köngen">
Köngen

Kengga (schwäb. "Kengga" ['keŋgɐ], dt. "Köngen" ['køŋgn̩], wäaga dor Schreibong ao falsch als ['køŋən] ausgsbrocha) isch a Gmaende em Landgraes Esslenga en Bada-Wirttabärg.

Kengga leid uff dor lengga Seid vom Näggor, am wäschdlicha Hang vom Daal. Nåchborgmaendena send Deizisao em Norda, Wärnao em Nordoschda, Wendleng em Sidoschda, Ondorẽseng em Sida ond Denggadårf em Wäschda (älle Landgraes Esslenge).

D Gmarkong sezzd sich zsẽma aus 32,8 % landwirdschafdlichor Fleche, 5,9 % Wald, 13,6 % Sidlongsfleche ond 0,7 % sonschdichor Fleche.

Zo Kengga ghaerd dor Flägga Kengga ond a graesora Ãzahl vo Aussidlorheef: d Birkeheef, d Buachaheef, d Erlaheef, d Kempflorheef, dor Lerchahoof, d Riedhef, d Rotheef, dor Seehof, dor Daalhoof ond d Wangaheef; dorzua kommd no dor Wohnblazz Aldabärg.

Kengga isch zomm aerschda Mål anna 1075 erweend wårda. Ibor saene Grenza naus isch Kengga bekannd wäaga saem remischa Kaschdäll "Grinario". D aerschde Ausgrabonga hend schao anna 1783 ondorm Oboramdmã Rosor schdaddgfonda. Zwischa Kengga ond Wendleng gåd d "Ulrichsbrugg" ibor dor Näggor. Baud hådd dui 1602-1604 dor bedeidende wirddabärgische Hofbaumåeschdor Heinrich Schickhardt. Bis 1975 isch dor ganze Vorkehr ibor dui Brugg ganga. Jetzt isch-se fir Radfahror ond Fuasgengor resärvird ond mor kã se en ällor Rua ãgugga. 

Kengga hådd sich mit dor Stadt Wendleng zomm Gmaendevorwaldongsvorband Wendleng mit Sitz en Wendleng zsẽmagschlossa.

Birgermåesdor isch dor Otto Ruppaner.

Ergebnis vo de Landdaagswahla seid 2006: 

Dor Dialekt vo Kengga ghaert zom Middlschwäbischa.



</doc>
<doc id="46246" url="https://als.wikipedia.org/wiki?curid=46246" title="Lenningen">
Lenningen

Lẽnnenge (dt. "Lenningen") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Lẽnnenge leit am Rand vo dr Schwäbische Alb uf 397 bis 827 Meter Heh. Nochbergmoede send Wisestoeg em Oschte (Landkroes Geppenge), Remerschdõẽ ond Grabestette em Side (boede Landkreis Reutlingen), Weiler em Weschte, Aoe em Nordweschte ond Bissenge ond Neidlenge em Norde (älle Landkroes Esslenge). Mit me ganz kloene Stroefe L ẽnnenge au no an Weschderhõẽ (Alb-Done-Kroes).

D Gmarkong setzt sich zemme ous 80,4 % Landwirtschaftsfleche, 74 % Wald, 18,7 % Sidlongsfleche ond 2,2 % sonschticher Fleche.

Zue Lẽnnenge gheret d Ortsdoel Gueteberg (mit em Weiler Krebsstoe), Oberlẽnnenge (mit em Ortsdoel Haochwang), Schlattstall, Schopfloch ond Onderlẽnnenge (mit em Ortsdoel Brucke ond dr Diepoldsburg)

Lẽnnenge ischt entstande am 1. Januar 1975 dur d Fusion vo Gueteberg, Oberlẽnnenge (mit Hochwang ond Schlattstall), Schopfloch ond Onderlẽnnenge (mit Brucke).

Lẽnnenge hot sich mit dr Gmoe Weiler ond dr Stadt Aoe zom "Gmoeverwaltongsverband Lẽnnenge" mit Sitz en Lẽnnenge zammegschlosse.

Dr Schuldes ischt dr Michael Schlecht.

Ergäbnis vo de Landdagswahla seid 2006: 

Dr Dialekt vo Lẽnnenge ghert zom Schwäbisch.



</doc>
<doc id="46247" url="https://als.wikipedia.org/wiki?curid=46247" title="Lichtenwald">
Lichtenwald

Lichtewald (dt. "Lichtenwald") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Lichtewald uf em Schurwald. Nochbergmoede send Balmerschweiler em Weschte, Reichebach em Side, Eäberschbach ond Uigne em Oschte, Schorndorf em Norde ond Wẽnderbach em Nordweschte.

D Gmarkong setzt sich zemme ous 10,9 % Landwirtschaftsfleche, 30,4 % Wald, 4,2 % Sidlongsfleche ond 0,1 % sonschticher Fleche.

Zue Lichtewald gheret d Ortsdoel Hegelohe ond Thomashardt.

Lichtewald ischt entstande am 1. Januar 1971 dur d Fusion vo Hegenlohe ond Thomashardt.

Lichtewald hot sich mit dr Gmoene Balmerschweiler, Haochdorf ond Reichebach zom "Gmoeverwaltongsverband Reichebach" mit Sitz en Reichebach zammegschlosse.

Dr Schuldes ischt dr Ferdinand Rentschler.

Ergäbnis vo de Landdagswahla seid 2006: 

Dr Dialekt vo Lichtewald ghert zom Schwäbisch.



</doc>
<doc id="46248" url="https://als.wikipedia.org/wiki?curid=46248" title="Neckartailfingen">
Neckartailfingen

Neggerdaelfenge (dt. "Neckartailfingen") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Neggerdaelfenge leit rond 25 sidlich vo Stuegert am Negger. Nochbergmoede send Oechtal em Norde, Nirtenge em Oschte, Altdorf em Side, Neggerdẽnzlenge em Sidweschte ond Schloedorf em Weschte (älle Landkroes Esslenge).

D Gmarkong setzt sich zemme ous 18,8 % Landwirtschaftsfleche, 6,1 % Wald, 7,8 % Sidlongsfleche ond 2,2 % sonschticher Fleche.

Zue Neggerdaelfenge gheret koene weitere Ortsdoel.

Neggerdaelfenge ischt zom erschte Mol gnennt worde em Johr 1090 als "Tagelvingen".

Neggerdaelfenge hot sich mit dr Gmoene Aldorf, Alderiet, Bempflenge, Neggerdẽnzlenge ond Schloedorf zom "Gmoeverwaltongsverband Neggerdẽnzlenge" mit Sitz en Neggerdẽnzlenge zammegschlosse.

Dr Schuldes ischt dr Gerhard Gertitschke.

Ergäbnis vo de Landdagswahla seid 2006: 

Dr Dialekt vo Neggerdaelfenge ghert zom Schwäbisch.



</doc>
<doc id="46249" url="https://als.wikipedia.org/wiki?curid=46249" title="Neckartenzlingen">
Neckartenzlingen

Neggerdẽnzlenge (dt. "Neckartenzlingen") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Neggerdẽnzlenge leit em Neggerdal an dr Mendong vo dr Erms in den Negger, rond 25 Kilometer sidlich vo Stuegert ond 10 Kilometer nerdlich vo Reitlenge. Nochbergmoede send Neggerdaelfenge, Altdorf, Bempflenge, Reitlenge, Pliezhausen, Alderiet ond Schloedorf.

D Gmarkong setzt sich zemme ous 14,2 % Landwirtschaftsfleche, 12,4 % Wald, 9,9 % Sidlongsfleche ond 1,7 % sonschticher Fleche.

Zue Neggerdẽnzlenge ghert s Dorf Neggerdẽnzlenge ond dr Ortsdoel Hammetweil.

Neggerdẽnzlengeischt zom erschte Mol gnennt worde om s Johr 1080 als "Tuntzlingen".

Neggerdẽnzlenge hot sich mit dr Gmoene Aldorf, Alderiet, Bempflenge, Neggerdaelfenge ond Schloedorf zom "Gmoeverwaltongsverband Neggerdẽnzlenge" mit Sitz en Neggerdẽnzlenge zammegschlosse.

D Schuldese ischt d Melanie Gollert.

Ergäbnis vo de Landdagswahla seid 2006: 

Dr Dialekt vo Neggerdẽnzlenge ghert zom Schwäbisch.



</doc>
<doc id="46250" url="https://als.wikipedia.org/wiki?curid=46250" title="Neidlingen">
Neidlingen

Neidlenge (dt. "Neidlingen") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Neidlenge leit em mittlere nerdlichen Vorland vo dr Schwäbische Alb im obere Dal vo dr Lindach, eschtlich vom Randecker Maar. Nochbergmoede send Weile em Side ond em Norde (Landkroes Esslenge), Gruibenge ond Wisestoig em Oschte (boede Landkroes Geppenge), Lẽnnenge em Sidweschte ond Bissenge em Weschte (boede Landkroes Esslenge).

D Gmarkong setzt sich zemme ous 23,7 % Landwirtschaftsfleche, 24,6 % Wald, 4,7 % Sidlongsfleche ond 0,3 % sonschticher Fleche.

Zue Neidlenge gheret koene weitere Ortsdoel.

Neidlenge ischt zom erschte Mol gnennt worde em Johr 797 als "Nitlinga".

Neidlenge hot mit dr Stadt Weile ond dr Gmoene Bissenge, Holzmade ond Ohmde a Verwaltongsgmoeschaft vereibart.

Dr Schuldes ischt dr Klaus Däschler.

Ergäbnis vo de Landdagswahla seid 2006: 

Dr Dialekt vo Neidlenge ghert zom Schwäbisch.



</doc>
<doc id="46251" url="https://als.wikipedia.org/wiki?curid=46251" title="Neuffen">
Neuffen

Neiffe (dt. "Neuffen") ischt a Stadt em Landkroes Esslenga en Bade-Wirttaberg. D Stadt hot Eiwohner (Stand: ).

Neiffe leit rond 27 Kilometer sidlich vo Stuegert am Fueß vom Haueneiffe am Nordrand vo dr Schwäbische Alb. Auf em Gmoedgebiet leit dr Jusi, mit 673 m dr gröschde Vulkanberg vo dr Alb. Nochbergmoede send Friggehouse em Norde, Beire em Nordoschte, Weiler em Oschte, Hilbe ond Dettenge em Side, Metzenge ond Kohlberg em Weschte.

D Gmarkong setzt sich zemme ous 39,4 % Landwirtschaftsfleche, 22,3 % Wald, 10,5 % Sidlongsfleche ond 1,6 % sonschticher Fleche.

Zue Neiffe gheret d Stadtdoel Kabbis (dt. "Kappishäusern") ond Neiffe.

D Burg Haueneiffe ischt om 1100 entstande.

Neiffe hot mit dr Gmoene Beire ond Kohlberg a Verwaltongsgmoeschaft vereibart.

Dr Schuldes ischt dr Matthias Bäcker.

Ergäbnis vo de Landdagswahla seid 2006: 

Dr Dialekt vo Neiffe ghert zom Schwäbisch.




</doc>
<doc id="46252" url="https://als.wikipedia.org/wiki?curid=46252" title="Neuhausen auf den Fildern">
Neuhausen auf den Fildern

Nuihausa (['nuıhousɐ], amdlich "Neuhausen auf den Fildern") isch a Gmaende em Landgraes Essleng en Bada-Wirttabärg ond ghaerd dåmid zom Ballongsraom "Middlorer Näggor". Frijor håd-mor gelägendlich ao schärzhafd "Kaddolisch-Nuihausa" gsaed, em Ondorschid zom andora Nuihausa, "Häfnor-Nuihausa" em Åechdaal, ao em Graes Essleng gläaga. Nuihausa isch nåch-m Zwåeda Wäldgriag wia älle Flägga uff dor Fildor sdarg gwaggsa ond håd schon lengor mae wia 10.000 Aewohnor. 

Nuihausa leid ogfär 15 Kilometer sidesdlich vo dor Sdaddmidde vo Stuagert uf dor Haochfleche vo dor Fildor. Nåchborgmaendena send Oschtfildora em Norda, Denggadårf em Nordosda, Ondorẽseng em Sidosda, Wolfschluaga em Sida ond Fildorsdadd em Wäschda (älle Landgraes Essleng).

D Gmarkong setzt sich zsẽma aus 26,4 % Landwirtschaftsfleche, 10,7 % Wald, 15 % Sidlongsfleche ond 0,6 % sonschdichor Fleche.

Nuihausa leid diräggd an dor Audobã A8 Sduagord - Ulm ond håd on åegena Audobããschluss. Blos weniche Kilomedor wäsdlich vo Nuihausa isch dor Landesflughafa Sduagord zom fenda. En de näggsde Jår soll d S-Bå vo Fildorsdadd bis Nuihausa vorlengored wärda. So leid dor Flägga außorordendlich vorkehrsgensdich. Uff dor andore Seid isch-or deswäaga ao zemmlich sdarg mid Lärmemmissiona belasded. 
Nuihouse isch a gschlossenor Flägga ohne weidore Ordsdåel.

Nuihausa isch zom aersda Mål em Jår 1153 erwehnd wårda. Näaba Wärnao isch Nuihausa dor oenziche weidore Flägga em heidicha Landgraes Essleng, där må d Reformazio edd midgmachd håd. 

Nuihausa isch ganz sälbsdendich ond ghaerd zo koenora Verwaldongsgmaenschafd.

Birgermåeschdor isch dr Ingo Hacker.

Ergäbnis vo de Landdagswahla seid 2006: 

Dor Dialäggd vo Nuihausa ghaerd zom Zentralschwäbischa.



</doc>
<doc id="46253" url="https://als.wikipedia.org/wiki?curid=46253" title="Notzingen">
Notzingen

Notzenge (dt. "Notzingen") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Notzenge leit im eschliche Doel vom Landkroes Esslenge in ere Dalsenke. Nochbergmoede send Haochdorf em Norde, Eäberschbach em Nordoschte, Wärnao em Weschte, Schlierbach em Oschte ond Kirche em Side.

D Gmarkong setzt sich zemme ous 20 % Landwirtschaftsfleche, 7,2 % Wald, 5,2 % Sidlongsfleche ond 0,2 % sonschticher Fleche.

Zue Notzenge ghert s Dorf Notzenge ond dr Ortsdoel Wellenge.

Notzenge ischt zom erschte Mol gnennt worde em Johr 1077/1078 als "Notzingin".

Notzenge hot mit dr Stadt Kirche ond dr Gmoe Deddenge a Verwaltongsgmoeschaft vereibart.

Dr Schuldes ischt dr Sven Haumacher.

Ergäbnis vo de Landdagswahla seid 2006: 

Dr Dialekt vo Notzenge ghert zom Schwäbisch.



</doc>
<doc id="46254" url="https://als.wikipedia.org/wiki?curid=46254" title="Oberboihingen">
Oberboihingen

Bõẽnga (dt. "Oberboihingen") isch a Gmaende em Landgraes Esslenga en Bada-Wirttabärg.

Bõẽnga leid am Näggor, ogfär 20 km sideschtlich vo Schduagord. Nåchborgmaendena send Wendleng em Norda, Kircha em Oschda, Nirdeng em Sida ond Ondorẽseng em Nordweschda.

D Gmarkong sezzd sich zsẽma aus 16,1 % landwirdschafdlichor Fleche, 2,9 % Wald, 6,9 % Sidlongsfleche ond 0,8 % sonschdichor Fleche.

Zo Bõẽnga ghaerd dor Flägga Bõẽnga ond s Hofguad Dachahausa. D Aewohnorzahl leid därzeid bei äbbes ibor 5300. 

Em 12. Jåhrhondord wärded em Codex Hirsaugiensis zomm aerschda Mål on Eberhard de Buggingen "Boehenga" ond saene båede Briador Erkinbertus ond Bertholdus gnennt. Bõẽnga isch on aldwirttabärgischor Flägga ond isch en dor Reformazio evangelisch wårda. A bsondors schees Haus isch s alde Pfrendhaus, jezzd Pfarrhaus; s schdammd vo 1467 ond isch s eldeschde Pfarrhaus em ganza Landgraes Esslenga. Em Flägga håesd-mor dees Haus ao dor "Haoatwiel". 

Bõẽnga hådd mid dor Schdadd Nirdeng ond de Flägga Ondorẽseng, Friggehausa, Graosbeddleng ond Wolfschluaga a Verwaldongsgmaenschafd voraebard.

Birgermåeschdor isch dor Torsten Hooge.

Ergäbnis vo de Landdaagswahla seid 2006: 

Dor Dialekt vo Bõẽnga isch Middlschwäbisch.



</doc>
<doc id="46255" url="https://als.wikipedia.org/wiki?curid=46255" title="Ohmden">
Ohmden

Ohmde (dt. "Ohmden") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Ohmde leit sideschtlich von Stuegert. Nochbergmoede send Schlierbach, Hattehofe, Zell (älle im Landkroes Geppenge) ond Holzmade ond Kirche (boede im Landkroes Esslenge).

D Gmarkong setzt sich zemme ous 13 % Landwirtschaftsfleche, 6,6 % Wald, 3,6 % Sidlongsfleche ond 0,3 % sonschticher Fleche.

Zue Ohmde ghert s Dorf Ohmde ond d Hef Lindehof ond Dalhof.

Ohmde ischt zom erschte Mol gnennt worde em Johr 1125 em Rotulus San Petrinus.

Ohmde hot mit dr Stadt Weile ond dr Gmoene Bissenge, Holzmade ond Neidlenge a Verwaltongsgmoeschaft vereibart.

Dr Schuldes ischt dr Martin Funk.

Ergäbnis vo de Landdagswahla seid 2006: 

Dr Dialekt vo Ohmde ghert zom Schwäbisch.



</doc>
<doc id="46256" url="https://als.wikipedia.org/wiki?curid=46256" title="Owen">
Owen

Aoa ['aoɐ̃] (offiziälla deidscha Schreibweis "Owen") isch a Sdadd em Landgraes Esslenga en Bada-Wirddabärg. Se håd Aewohner (Stand: ).

Wäaga dor bsondora Aussbråch vom Ordsnāma gegenibor dor offiziälla Schreibweis wird "Owen" enzwischa em Duden exdra erweend. D Aehaemische weered sich gega d falscha Aussbråch mid demm Värsle: "Auen für die Schlauen, Owen für die Doofen".

Aoa leid em Daal vo dor Laudor ondor dor Burg Teck, em middlora Vorland vo dor Schwäbischa Alb. Nochbergmaendena send Deddenga em Norda, Bissenga em Oschda, Lennenga ond Weiler em Siida ond Beira em Wäschda (älle em Landgraes Esslenge). Dor Bärg vo dor Burg Teck ond dor Hohabol dorvor send Vulkankegl vom vorloschena Schwäbischa Vulkan. 

D Gmarkong sezzd sich zsẽma aus 25,8 % Landwirdschafdsfleche, 8,6 % Wald, 6,3 % Sidlongsfleche ond 0,4 % sonsdichor Fleche.

Zo Aoa ghaerd d Sdadd Aoa ond d Burg Teck.

Aoa wird zom aerschdamål gnennd em Jår 1261 enn-ra Urkond vom Klosder Salem am Bodasee. Em 13. ond 14. Jårhondord håd Aoa onder de Härzeg von dor Teck a Bliadezeid gheed, abor am End hend-se wäaga ire Schulda 1385 d Sdadd an d Wirddabärgor vorkaofa miasa. Em Jår 1525, em Baurakriag, isch d Burg Teck nondorbrennd wårda ond isch seiddem nemme uffbaud wårda. (Dees was-mor haed siid, dor Turm ond d Gaststädde, gåd uff dor Schwäbische Albvorae zrugg.) Mid dor Reformazio em Herzogtum Wirddaberg isch Aoa evangelisch wårda. Ănna 1899 håd Aoa on Eisabãāschluss griagd, må d "Teckbã" vo Kirchhaem nåch Oborlennenga ferdich wårda isch.

Aoa håd a ausglichena Wirdschafdssdrugtur mid viile Middlsdandsbedriib. Älle Aekaofsmegllichkaeda firr dor Alldag send vorhanda. Landwirdschafdliche Bedriib biaded bsondore "Biosphärenprodukte" ã, weil Aoa zomm Biospärareservat Schwäbischa Alb ghaerd. Dor Fremdavorkeer sbiild a wichdicha Roll, vor ällem am Wochaende, wenn aus Sduagord ond Omgäbong ozäliche Ausfliglor Richdong Alb ond Burg Teck ausschwermed. 
Durch d "Teckbā" isch Aoa äll Sdond mid Kirchhaem vorbonda. Dord kā-mor diräggd en d S1 nåch Sduagord omsdeiga.

Aoa håd sich mit de Gmaendena Lennenga ond Weiler zom "Gemeindeverwaltungsverband Lenningen" mit Sitz en Lennenga zsẽmagschlossa.
Birgormmåesdore isch d Verena Grötzinger.

Ergäbnis vo de Landdagswahla seid 2006: 

Dor Dialägd vo Aoa isch Zendralschwäbisch. 



</doc>
<doc id="46257" url="https://als.wikipedia.org/wiki?curid=46257" title="Plochingen">
Plochingen

Blocheng oder Blochenga (dt. "Plochingen") isch a Schdadd em Landgraes Essleng en Bada-Wirttabärg.

Blocheng leit ogfär 20 Kilometer sideschdlich vo Stuagort am Zsẽmafluss vom Näggor omd vo dor Fils. Nåchborgmaendena send Essleng em Nordwäschda, Balmerschweiler em Nordoschda, Reichabach em Oschda, Haochdorf em Sidoschda, Wärnao em Sida, Deizisao em Sidwäschda ond Albach em Wäschda (älle Landgraes Essleng). Vom Ordsdåel Schdombahof aus håd-mor a wondorscheena Aussichd uff d Schwäbischa Alb. 

D Gmarkong setzt sich zsẽma aus 8,1 % Landwirtschaftsfleche, 19,6 % Wald, 15,9 % Sidlongsfleche ond 1,5 % sonschdichor Fleche.

Blocheng isch außorordendlich vorkehrsginschdich gläaga: S leid zom oena an de Bãlinia Schduagord-Ulm ond Schdugord-Dibeng, ond håd mid dor S1 on S-Bã-Ãschluss nåch Schduagord. Zom andora leids an dor vierschburicha B10 nåch Schduagord ond an dor äbafalls vierschburicha B313, dui må a diräggda Vorbendong zor Audobã A8 Schduagord-Ulm härschdelld. Außordem isch dor Näggor bis Blocheng fir d Schifffahrd ausbaud. 

Zo Blocheng ghaerd d Schdadd Blocheng, onda em Daal gläaga, ond dor Ortsdåol Schdombahof (Stumpenhof), der må nåch-m Zwåeda Wäldgriag oborhalb vo Blocheng am Schurwaldhang baud wårda isch. 

Blocheng isch zom aerschda Mål gnennt wårda em Jår 1146 als "Blochingen".

Blocheng håd sich mid de Gmaendena Albach ond Deizisao zom "Gmaendevorwaldongsvorband Blocheng" mid Sitz en Blocheng zsẽmagschlossa.

Birgormåeschdor isch dor Frank Buß.

Ergäbnis vo de Landdagswahla seid 2006: 

Dor Dialäggd vo Blocheng ghaerd zom Middlschwäbischa.



</doc>
<doc id="46258" url="https://als.wikipedia.org/wiki?curid=46258" title="Reichenbach an der Fils">
Reichenbach an der Fils

Reichebach (dt. "Reichenbach an der Fils") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Reichebach leit rond 25 Kilometer sideschtlich vo Stuegert an dr Fils. Nochbergmoede send Balmerschweiler, Blochenge, Lichtewald ond Haochdorf (älle Landkroes Esslenge) ond Eäberschbach (Landkroes Geppenge)

D Gmarkong setzt sich zemme ous 5,9 % Landwirtschaftsfleche, 14,8 % Wald, 9,7 % Sidlongsfleche ond 1,1 % sonschticher Fleche.

Zue Reichebach gheret koene weitere Ortsdoel.

Reichebach ischt zom erschte Mol gnennt worde em Johr 1268.

Reichebach hot sich mit dr Gmoene Balmerschweiler, Haochdorf ond Lichtewald zom "Gmoeverwaltongsverband Reichebach" mit Sitz en Reichebach zammegschlosse.

Dr Schuldes ischt dr Bernhard Richter.

Ergäbnis vo de Landdagswahla seid 2006: 

Dr Dialekt vo Reichebach ghert zom Schwäbisch.



</doc>
<doc id="46259" url="https://als.wikipedia.org/wiki?curid=46259" title="Schlaitdorf">
Schlaitdorf

Schloedorf (dt. "Schlaitdorf") ischt a Gmoed em Landkroes Esslenga en Bade-Wirttaberg. D Gmoed hot Eiwohner (Stand: ).

Schloedorf leit uf me Hecherugge zwisch em Schebuech ond em Neggerdal em Vorland vo dr Schwäbische Alb. Nochbergmoede send Oechtal em Norde, Neggerdaelfenge em Oschte, Neggerdẽnzlenge ond Alderiet em Side (älle Landkroes Esslenge) ond Walddorfhäslach (Landkroes Reitlenge) em Weschte.

D Gmarkong setzt sich zemme ous 15,8 % Landwirtschaftsfleche, 10,7 % Wald, 4,2 % Sidlongsfleche ond 0,1 % sonschticher Fleche.

Zue Schloedorf gheret koene weitere Ortsdoel.

Em Johr 1088 wird dr Albericus de Sleithdorf gnennt.

Schloedorf hot sich mit dr Gmoene Aldorf, Alderiet, Bempflenge, Neggerdaelfenge ond Neggerdẽnzlenge zom "Gmoeverwaltongsverband Neggerdẽnzlenge" mit Sitz en Neggerdẽnzlenge zammegschlosse.

Dr Schuldes ischt dr Dietmar Edelmann.

Ergäbnis vo de Landdagswahla seid 2006: 

Dr Dialekt vo Schloedorf ghert zom Schwäbisch.



</doc>
<doc id="46260" url="https://als.wikipedia.org/wiki?curid=46260" title="Unterensingen">
Unterensingen

Ondorẽseng ([ondǒ|'rẽ:seŋ], amdlich "Unterensingen") isch a Gmaende em Landgråes Esslenga en Bada-Wirddabärg, ogfär 30 km sidesdlich vo Sduagord. <br> Dor Flägga håd (2017) fasd gnao 5.000 Aewonor. 

Ondorẽseng leit uff dor lengga Seid vom Näggor. Nåchbergmaendena send Kengga em Norda, Wendleng em Osda, Boenga em Sidosda, Nirdeng em Sida, Wolfschluaga ond Nuihausa em Wäsda ond Denggadårf em Nordwäsda (älle Landgraes Essleng).

Ondorẽseng leid an dor B313 Blocheng-Dibeng. Bis zor Audobã A8 Sduagord-Mincha send-s blos weniche Kilomedor. 

D Gmarkong setzt sich zsẽma aus 14,6 % Landwirtschaftsfleche, 8,4 % Wald, 7,6 % Sidlongsfleche ond 1,4 % sonsdichor Fleche. En frijore Jårhondord håd dor Näggor efdors mid Haochwassor dor Flägge iborschwemmd, aber seid-or ănna 1841 begradichd wårda isch, weid seldenor. Nåch-m Haochwassor 1978 håd-mor graose Schutzmaura baud, om Schäda durch dor Näggar fir emmor auszomschliasa. 

Zo Ondorẽseng ghaerd s Dorf Ondorẽseng ond s Gheft Lendahof.

Dor Nãma vom Flägga kommd vo "Anso" här (des moend "Flägga vo dor Sibb vom Anso"), ond isch a alemannischa Grendong. On Flägga mid-m Nãma "Ensenga" wird zom aersda Mål ärweend em Jår 1124. Mor kã edd gnao saga, ob dådormid s haediche Oborẽseng odor s haediche Ondorẽseng gmoend isch (Ondorẽseng isch haed on Sdadddå vo dor Nåchborsdadd Nirdeng). Båede Flägga hend abor scho emmor zom Amd Teck ghaerd, ond so vom Ãfang ã ao zom aldwirddabärgischa Besitz. Durch d Reformaziõ isch Ondorẽseng, wia d ganza wirddabägische Gẽged dromrom, evangelisch wårda. Durch dor Bau vo dor Bãsdregge Sduagord-Dibeng håd a ganz nuia Zeid ãgfanga, ond Indusdri håd sich em Flägga ãgsiidled. 

Haed isch Ondorẽseng on Flägga mid-ra ausorodendlich guada wirdschafdlicha Infrastruktur ond-ra blos minimala Arbeidslosaquode vo ondor 2%. 

Ondorẽseng håt mit dor Sdadd Niirdeng ond mid de Gmaendena Boenga, Friggahausa, Graosbeddleng ond Wolfschluaga a Verwaldongsgmaeschafd ausgmachd.

Birgermåeschdor isch dor Sieghart Friz.

Wahla
Ergäbnis vo de Landdagswahla seid 2006: 

Dor Dialäggd vo Ondorẽseng ghaerd zom Zendralschwäbischa, wia där vom ganza Landgraes. 



</doc>
<doc id="46261" url="https://als.wikipedia.org/wiki?curid=46261" title="Weilheim an der Teck">
Weilheim an der Teck

Weile (dt. "Weilheim an der Teck") ischt a Stadt em Landkroes Esslenga en Bade-Wirttaberg. D Stadt hot Eiwohner (Stand: ).

Weile leit nerdlich vom Albtrauf em Vorland vo dr mittlere Schwäbische Alb. Nochbergmoede send Holzmade, Oechelberg, Gruibingen, Neidlenge, Bissenge ond Kirche.

D Gmarkong setzt sich zemme ous 66,9 % Landwirtschaftsfleche, 24,3 % Wald, 19,3 % Sidlongsfleche ond 1,6 % sonschticher Fleche.

Zue Weile gheret d Stadtdoel Hepisau (mit Landheim, Lichteneck ond Michaelshof) ond Weile (mit dr Weiler Häringen, Herzogenau ond Pfundhardt).

Weile ischt zom erschte Mol gnennt worde em Johr 769.

Weile hot mit dr Stadt Weile ond dr Gmoene Bissenge, Holzmade, Neidlenge ond Ohmde a Verwaltongsgmoeschaft vereibart.

Dr Schuldes ischt dr Johannes Züfle.

Ergäbnis vo de Landdagswahla seid 2006: 

Dr Dialekt vo Weile ghert zom Schwäbisch.




</doc>
<doc id="46262" url="https://als.wikipedia.org/wiki?curid=46262" title="Wendlingen am Neckar">
Wendlingen am Neckar

Wendleng (schwäb. ['wẽndleŋ], haochdeitsch beaeflussd "Wendlenga" ['wẽndleŋɐ], dt. "Wendlingen am Neckar") isch a Schdadd em Landgraes Esslenga en Bada-Wirttabärg.

Wendleng leid ogfär 20 Kilometer sideschtlich vo Stuagort, då må d Lauter en dor Näggor naegåd. Nåchbergmaendena send Kengga em Nordwäschda, Wärnao em Nordoschda, Kircha em Sidoschda, Oborboeng em Sida ond Ondorẽseng em Wäschda (älle Landgraes Esslenga). Wendleng leid em Vorland vo dor Schwäbischa Alb.

D Gmarkong sezzd sich zsẽma aus 24,3 % landwirdschafdlichor Fleche, 4,1 % Wald, 20,5 % Sidlongsfleche ond 2,5 % sonschdichor Fleche.

Zo Wendleng ghaerd s frijore Wendleng mid-m Weilor Bodlshofa ond s frijore Ondorboeng. Die drei Dåel send enzwischa älle zsẽmabaud.

S heidiche Wendleng isch zomm 1. April 1940 durch d Fusio vom alda Wendleng mit Onderboeng endschdanda. Wendleng isch on aldwirttabärgischor Flägga gwäa ond 1539 en dor Reformazio evangelisch gwårda. Ondorboeng isch katholisch bliiba, weil-s en dor Reformazionszeid de Härra vo Wärnao ghaerd håd. Am 15. Dezembor 1964 hådd Wendleng dor Tidl Sdadd vorlija griagd. 

Wendleng hådd sich mit dor Gmaende Kengga zom "Gmaendevorwaldongsvorband Wendleng" mit Sitz en Wendleng zsẽmagschlossa. Wendleng ond Kengga send so guad wia zsẽmabaud, blos dass no dor Näggor zwischa båede Gmaendena durchgåd. 
Schuldes isch dor Steffen Weigel.

Ergäbnis vo de Landdaagswahla seid 2006: 

Dor Dialäggd vo Wendleng ghaerd zomm Middlschwäbischa.



</doc>
<doc id="46263" url="https://als.wikipedia.org/wiki?curid=46263" title="Wernau (Neckar)">
Wernau (Neckar)

Wärnao (dt. "Wernau") ischt a Stadt em Landkroes Esslenga en Bade-Wirttaberg. D Stadt hot Eiwohner (Stand: ).

Wärnao leit uf dr rechte Seit vom Negger, rond 25 km eschtlich vo Stuegert. Nochbergmoede send Deizisao em Nordweschte, Blochenge em Norde, Haochdorf em Oschte, Notzenge em Sidoschte, Kirche em Side, Wẽndlenge ond em Weschte Kẽnge em Sidweschte (älle Landkroes Esslenge).

D Gmarkong setzt sich zemme ous 19 % Landwirtschaftsfleche, 10,4 % Wald, 13,6 % Sidlongsfleche ond 3 % sonschticher Fleche.

Zue Wärnao gheret d Stadtdoel Pfauhausen ond Steinbach (mit em Weiler Freitagshof).

Wärnao ischt entstande em Johr 1938 dur d Fusion vo Pfauhouse ond Stõẽbach.

Wärnao ghert zue koenere Verwaltongsgmoeschaft.

Dr Schuldes ischt dr Armin Elbl.

Ergäbnis vo de Landdagswahla seid 2006: 

Dr Dialekt vo Wärnao ghert zom Schwäbisch.




</doc>
<doc id="46264" url="https://als.wikipedia.org/wiki?curid=46264" title="Wolfschlugen">
Wolfschlugen

Wolfschluaga (['volfʃluɐ̃gɐ̃] (dt. "Wolfschlugen"; adjektivisch mit Umlaut "wolfschliagor" ['volfʃliɐ̃gǒr]) isch a Gmaende em Landgraes Essleng en Bada-Wirttabärg. D Gmaende håd Eiwohner (Stand: ).

Wolfschluaga leid uff dor Fildor. Nochborgmaedena send Nuihausa em Norda, Ondorẽseng em Osda, Niirdeng em Sidosda, Aechtal em Sidwäsda ond Filderstadt em Wäsda (älle Langraes Essleng). Vo Wolfschluaga ond saenor Omgäbung aus håd-mor nåch Siida on weida Ausbligg auf d Schwäbischa Alb.. 

D Gmarkong setzt sich zsẽma aus 17,9 % Landwirdschaftsfleche, 4,8 % Wald, 7,4 % Sidlongsfleche ond 0,1 % sonsdicher Fleche.

Älle wichdiche Aekaofsmeglichkaeda ond Aerichdonga firr dor Alldad send em Flägga då. Ärzd ond a Apotheg send ao vorhanda. Arbeidsblätz geid-s en Handwärksbedriib ond en middlsdändische Bedriib. 

Wolfschluaga isch vor aldors här nåch Niirdeng orientierd. Durch Wolfschluaga durch gåd d Omnibuslinie 74 vom Vorkehrsvorbund Sduagord, vom Bãhof Niirdeng här nach Fildorsdadd-Bärnhausa (dord Ãschluss an d S-Bā-Linia 2 ond 3, ibor dor Flughafa Sduagord nach Sduagord Sdaddmidde) ond weidor nåch Sduagord-Dägorloch (dord Ǎschluss an d Sdaddbã Sduagord). D Omnibuslinie 120 vorbended Wolfschluaga ibor Ostfildern-Nälleng mit dor Graessdadd Essleng. 

En Wolfschluaga isch a Grondschual. Midd-m Nåchborord Nuihausa geids dord a gemaensama Werkrealschual. Älle weidore Schuala geid-s en Niirdeng. 
Wolfschluaga håd drei Kircha: a Evangelische Kirch, a Katholischa Kirch ond a Nuiapostolischa Kirch. 

Wolfschluaga isch zom aersda Mål gnennt wårda em Jår 1318. Dor Flägga isch vo Ãfang ã aldwirddabärgisch gwäa. En dor Reformziõ isch-or evangelisch wårda. 

Wolfschluaga håd mid dor Stadt Niirdeng ond de Gmaendena Ondorboeng, Ondorẽseng, Friggahausa ond Graosbeddleng a Verwaldongsgmaeschaft voraebard.

Schuldes isch dor Matthias Ruckh.

Ergäbnis vo de Landdagswahla seid 2006: 

Dor Dialäggd vo Wolfschluaga isch Zendralschwäbisch.



</doc>
<doc id="46267" url="https://als.wikipedia.org/wiki?curid=46267" title="Längenuhr">
Längenuhr

As Lengenuur, Marinechronometer, Schiffschronometer oder au Schiffsuur wärde d Chronometer bezäichnet, wo mä mit ene die geografischi Lengi bestimmt. Erst wo das Instrumänt iigfüert worde isch, isch s mööglig worde, dr Lengigrad uf hoocher See gnau gnueg z bestimme.
Dr Chronometer muess zerst am ene Ort, wo dr Lengigrad von em bekannt isch, mit dr Zit dört sünchronisiert wärde.

Die relativi Änderig vom Lengigrad cha denn bestimmt wärde, wemmä d Zit vom Chronometer mit dr örtlige Zit, wo mä us dr Beobachdig vo dr Sunne und de Stärn cha bestimme, vergliicht. E Zitunderschiid vo vier Minute entspricht eme Lengiunderschiid vo äim Grad.

Es isch also wichdig, ass d Uur vo dr Abräis bis zur Aakumft am neggste Ort, wo mä dr Lengigrad von em kennt, so wenig wie mööglig abwiicht, das häisst, ass d Uur so genau lauft wie mööglig. Uf hoocher See isch s nämlig nid mööglig, ooni modärni technischi Hilfsmiddel die genaui Zit vom Ursprungsort z bestimme.

S Brobleem vo dr Bestimmig vo dr Lengi uf hoocher See het alli Nazione mit ere Hoochseemarine beschäfdigt. So het mä z Ängland 1714 e Briis usgsetzt für s Lööse vom "Lengibrobleem", aber alli früeje Konzept si in dr Braxis nid dauglig gsi.

Dr erst, wo Uure baut het, wo gnau gnueg gsi si, isch dr Uuremacher John Harrison gsi. 1735 het er die ersti Uur vorgfüert, sis Konzept het sich aber erst 1759 mit sim vierte Modäll uf bräiterer Basis chönne duuresetze.

Z Ängland het mä d Schiff im spoote 18. Joorhundert mit Lengenuure afo usrüschte, aber erst um 1840 häi braktisch alli Hoochseeschiff e son e Chronometer ghaa. Noch 1829 het mä in vile Hääfe Zitballe installiert, zum s liichter z mache, d Uure z brüefe. Die mäiste Zitballe si in de 1920er wider abgrisse worde, wil s sit 1907 dr Zitzäichesänder gee het, wo me s Zeiche vo witem het chönne umpfoo.

Hützudags bestimmt mä d Posizion vom ene Schiff hauptsächlig mit Hilf vo dr Satellitenavigazion. Mechanischi Schiffsuure si für dä Zwack nüme üüblig, und sisi nume no dekorativ.


</doc>
<doc id="46273" url="https://als.wikipedia.org/wiki?curid=46273" title="Skorbut">
Skorbut

Dr Skorbut isch e Vitaminmangelchranket, wo ufdrätet wenn wäärend zwäi bis vier Möönet e Person nid gnueg Vitamin C zue sich gnoo het. Bi Buschi wird d Chranket au as Möller-Barlow-Chranket oder Möller-Barlow-Sündrom bezäichnet, noch em Sir Thomas Barlow (1845–1945) und Julius Otto Ludwig Möller (1819–1887).

D Sümptom, wo bi deere Mangelchranket erst meereri Möönet noch em Aafang vom Mangel an Vitamin C ufdräte, si:

D Läistigsfähigkäit und d Arbetschraft löön stark nooch. Skorbut cha zum Dood dur Härzschwechi füere.

Die mäiste Sümptom vom Skorbut chämme von ere feelerhafte Biosünthese vom Kollagen. S Vitamin C isch e wichdige Cofaktor bi dr Modifizierig vo de Aminosüüre Prolin und Lysin zu Hydroxyprolin und Hydroxylysin (Hydroxylierig). Wenn s käi Hydroxylierig git, wärde nume schadhafti Kollagenmolekül bildet, wo iiri Funkzioon as Strukturprotein nit chönne erfülle.

D Depression, wo bi schweerem Skorbut ufdrätet, hängt villicht mit dr gstörte Bildig vo Noradrenalin, sekundär Adrenalin und Serotonin zämme, wil deren iiri Sünthese dur d Dopamin-β-Hydroxylase (im Fall vom (Nor-)Adrenalin) bassiert, wo vom Vitamin C abhängig isch.

In Röntgenufnaame gseet mä dütlig, wie sich d Chnochehut dur Bluetige (subperiostali Hämorrhagie) uflüpft, bsundrigs an de Metaphyse. Bi Chinder und Jugendlige si d Waggsdumsfuege verbräiteret und unregelmäässig, vilmol mit ere zuesätzlige wisse Linie metaphysär (Frankl-Linie) und ere hypodense „Drümmerfäld“-Zoone drunder, die sogenannti „Skorbut-Linie“. S Chnochenalter isch mäistens äins oder zwäi Joor hinder em biologische Alter hindedrii.

D Ursach vom Skorbut isch dr Mangel an Vitamin C. Mä behandlet d Chranket wemm mä em Paziänt Vitamin C git, zum Beschbil as Vitamindablette, Saft us Zitrusfrücht, vil Obst oder Gmües.

Stoffwäggsel-Undersuechige mit Vitamin C, wo mit C-markiert isch, zäige, ass dr dääglig Umsatz bim Mensch unabhängig drvo wivil Vitamin C er zue sich nimmt, öbbe 20 mg isch. D Fachinformazion vom Bundesinstitut für Arzneimittel und Medizinbrodukt (BfArM) git für Vitamin C e dääglige Gsamt-Turnover vo öbbe 1 mg/kg Körpergwicht aa. Die Dütschi Gsellschaft für Ernährig empfiilt eme Erwaggsene jeede Daag 100 mg Vitamin C zue sich z nää.



</doc>
<doc id="46274" url="https://als.wikipedia.org/wiki?curid=46274" title="Schluchtensteig">
Schluchtensteig

Dè Schluchtèschteig isch èn Fernwanderwäg durch dè Süèdschwarzwald vo Stüèlingè nõch Wäär. Dè 118 Kilometèr lange Wäg isch in sechs Dagesetappè ydeilt. Di bescht Wanderzit isch vum Mai bis Novembèr; mit èm erschtè Schnee wörd sini Begehig bsunders i dè gächè Schluchtabschnitt nimmi empfellenswärt, a bsunderè Stellè wiè z. B. Wuètè-Flüè odder -schlucht sogar lèbensgföhrlich.

Dè Schluchtèschteig isch durchgängig beschilderèt. A dè Wägchrützigè isch er mit èm Schluchtèschteigsûmbòl un èm Rautèwägzeichè vom Schwarzwaldvorein kennzeichnèt, wo denn au uff dè Abschnitt zwischè dè Wägchrützigè aabrocht isch. Dè Schluchtèschteig erfüllt d Kriteriè von èm Prädikat "„Qualitätsweg Wanderbares Deutschland“". Übber 50 Prozènt vo dè Streggi volaufed uff natùrbelòènè Wäg, lediglich 16,4 Brozènt vo dè Streggi sin asphaltyrt. Diè Wanderbeschilderig wörd durch d Ortsgruppè vom Schwarzwaldvorein sichergschtellt.

Dè Schluchtèschteig isch als Kooperationsbrojèkt, an dem alli Gmeindè entlang dè Wanderroutè, dè Schwarzwaldvorein, dè Trägervorein vom Naturpark Südschwarzwald un d Schwarzwald Tourismus GmbH beteiligèt gis sin. D Wanderstreggi isch 2006 brojèktyrt un 2007 aaglait un uusgschilderèt worrè; 2008 isch dè Schluchtèschteig mit èrè offizièllè Yweihig am 5. Juni i sini èrschti Saison gangè. Diè alli drei Johr notwendigi Nõchzertifizyrig als Prädikatswanderwäg isch am 13. Januar 2011 erfolgt.

Mit èrè Längi vo 118 km volauft dè Schluchtèschteig vo Stüèlingè durch d Wuètèflüè, Wuètèschlucht un übber Länzkirch zum Schluchsee. Er passyrt dè Dòm vo St. Bläsy, übberqueert diè hügelig Hochflächi vom Dachsbärg un Ibach un windet sich schlieèlich vo Todtmoos durch s Weeradal èm Zyl z Weer entgegè.

Sehenswärt entlang vo dè Streggi sin bsunders:

Dè Schluchtèschteig fangt am Baanhof z Stüèlingè a dè dütsch-schwizerischè Gränz aa. Am Ortsuusgang bi Obberwisè drènnt sich dè Wäg vom Oschtwäg Pforzè-Schafuusè, wo èwäg vo dè Wuètè zum Baanhof Wizè füürt. Dè Schluchtèschteig biègt nõch rächts ab un volauft entlang dè Wuètè zum Baanhof Wizè, èm Èndbaanhof vo dè "Sauschwänzlebaan", welli sit 1977 nu no als Museumsbaan gnutztè wörd. Ab èm Baanhof volauft dè Schluchtèschteig un dè Oschtwäg uff dè glychè Streggi. Am Gaschthuus "Im Wyler" bim ehemõligè Haltepunkt Luusè-Blomegg i dè Nôchi vom Stüèlinger Ortsdeil Grimmelzofè füürt dè Wanderuäg i d Flüè iè. Bi dè Ysebaabrugg im Blomegger Wyler wörd d Wuètè übberquert. Denõch füürt dè Wäg als schmalè Pfad langsam berguff durch s Nadurschutzgebièt Wuètèflüè vorby am Monnèmer Flüè un èm Sturzdobèl bis zum Uussichtspunkt Wuètèflüè, wo sich kurz devor dè Oschtwäg un dè Schluchtèschteig drènnèd. Vorby an èm Wanderparkblatz füürt d Streggi kurz uff èm Wellblèchwäg unter dè Baanlinniè drunter durrè un denn nõch links èwäg vo dè Strõõß uè zu dè Ottilièhöchi, wo dè Wäg uff dè Querwäg Fryburg–Bodèsee drûfft. Denõch gôt s witer bärguff bis zu dè Gipfelhüttè vom Buèchbärg. Vo dört füürt d Wanderung znägscht gäch abbèzuès Richtig Blummbärg, übber d Fridhofstrõõß wörd sell Zyl erreicht.


Z Blummbärg drènnt sich dè Schluchtèschteig vom Quèrwäg Fryburg-Boddèsee. Er füürt zum Deil übber Stegè un Leitèrè durch diè chly Schlucht vom Schleifèbach an èm Wasserfall vorby zrugg zu dè Wuètè, wo kurz vor Achdorf wiidder erreicht wörd. Z Achdorf chrützt sich dè Wög erneut mit èm Oschtwög un èm Quèrwäg Fryburg-Boddèsee. Vo Achdorf bis zu dè Wuètèmülli isch dè Dalboddè breit. Bis Aselfingè volauft dè Schluchtèschteig rächts vo dè Wuètè, wôrend dè Quèrwäg links vo dè Wuètè uusgschilderèt isch. Kurz hinter Aselfingè bi dè Wuètèbrugg kömmed beidi Wäg widder zämmè un volaufed denn gmeinsam links vo dè Wuètè. D Wuètèmülli, wo nõch öppè vir Kilometèr erreicht wärd, isch hüt nu no è Sägewärch. Dè ehemõlige Gaschthof isch unbewûrtschaftet; am Waldparkblatz uff dè anderè Sitè vo dè Wuètè befindet sich allerdings èn Kiosk. Ab dè Wuètèmülli wörd s Dal widder èng un schluchtartig. Dè Wäg füürt vorby a dè Gauchachmündig, bi wellerè dè Fluss uff enèrè überdachtè Holzbrugg übberquert wörrè cha. D Schluchtèschteig blybt abber znägscht links vo dè Wuètè, wechslèt abber nõch èm Wuètèuustritt uff diè rächti Flusssitè, bevor s am Rümmeleschteeg widder zrugg uff diè link Flusssitè gòòt. Am Wuètèuustritt flüèßt s knapp drei Kilometèr flussobsi vosickernde Wassèr widder uss èm Bärg. Nõch dè Wuètèvosickerig gòòt dè Wäg witer durch diè èngi Schlucht vorby a dè Schurhammerhüttè un witer zum ehemõligè Hotel Bad Boll, welles 1992 abgrissè worrè isch. Diè ehemõligi Kapellè isch no vorhandè. Witer füürt d Wanderig bim ehemõligè Diètfurt-Hòf übber d Diètfurt-Brugg bis zu dè Schattèmülli.


Bi dè Schattèmülli isch dè Ygang zu dè Lotèbachklamm. Dè Schluchtèschteig gòt allerdings rächts im Waald d Haaldè uè un denn è Stugg ußerhalb vo dè Schlucht d Dalwangè bis zum Rand uè. D Schlucht wörd bald druff bim Räuberschlössle widder erreicht, èn Flüè übber dè Wuètè, uff demm sich im 14. Johrhundert d Burg Neu-Blumegg befundè hèt. D Wuètè flüèßt öppè zwei Kilometèr dehinter gu dè Stallegger Brugg übber d Stauschtufè vom Flusschraftwärk Stallegg. Sell Chraftwärk isch s älteschte Flusschraftwärk z Badè. Es hèt vo 1889 bis 1979 Stròm broduzyrt und isch 2000 widder reaktivyrt worrè. Denõch gòt s vorby a dè Mündig vom Rötèbach zu dè Mündig vo dè Haslach. Obsi vo dè Haslachmündig wörd d Wuètè als "„Guètach“" bezeichnet. Nomòll übberquert è Brugg d Wuètè (Guètach), bevor dè Wäg s Wuètèdal volòtt un witer i d Haslachdobèl füürt. Übber dè Rèchèflüè un dè Höllochflüè erreicht dè Wäg d Trassè vo dè 1976 stillglaitè ehemõligè Baanschtreggi vo Kappèl gu Länzkirch, uff derrè irè Trassè gòt witer gu Länzkirch. Unterhalb vo Kappèl hinter èm ehemõligè Baanhof Kappèl-Grüèwaald drènnt sich dè Schluchtèschteig vom Schwarzwald-Querwäg Fryburg-Boddèsee. Dè Schluchtèschteig volòtt dehinter diè abbauti Baanschtreggi un füürt èm Müllibach nõch durch èn Dunnel unterhalb vo dè Baanschtreggi widder abbè zu dè Haslach. Denõch gòt s widder uè un nommòl übber d Streggi durrè zu dè Lochmülli un witer nõch Länzkirch. Ab Länzkirch volauft dè Schluchtèschteig durch dè Geopark è kurzes Stugg uff dè glychè Streggi wiè dè Mittelwäg Pforzè-Waldshuèt. Aaschlièßend gòt d Wanderig unterhalb vom Stöcklebärg uè un widder absi, im Schwendedàl witer i eim Rutsch uèzuès bis zu dè Fischbacher Hütte, vorby a dè Cyriakkapellè un èm Schwendehof. Ab dè Hüttè gòts gäch absi bis Obberfischbach, èm Deilort vo Schluchsee.


Z Obberfischbach füürt dè asphaltyrte Bildschteiwäg vom "Haus des Gastes" hoch zum Waldrand un denõch witer durch dè Waald übber dè Koolplatz zum Bildschtei. Vo dört gòt s im Zick-Zack abbè zum Schluchsee, wellè bi Aha erreicht wörd. Dört unterquert dè Wäg znägscht d Baanlinniè vo dè Dreiseèbaan un denn d B 500, bevor er s Ufer vom See erreicht. Dè Wäg bygt nõch rächts ab un füürt am Seeufer nõch zum Unterkrummèhof uff dè anderè Sitè vom See nõch. Denõch füürt d Streggi durch dè Waald uff èm Muchèländerwäg übber d ehemõligi Krummèsägi, vorby am Krummèchrützbrunnè un zwischè m Oberè un Unterè Habsbärg durrè nõch Muchèland. Kurz vor dè Wittemlehüttè biègt dè Wäg links ab zum Raschtblatz Pfaffèbrünnle un füürt uff èm Waldwûrtschaftswäg un übber Albwisè abbè nõch dè Althüttè, wo dè Wäg nomòll uff dè Mittelwäg drifft un für öppè ein Kilometèr uff dè glychè Streggi mit ym zämmè volauft. Witer gòt s absi vorby a dè Sandgruèb, gäch absi uff èm Schotterwäg un denõch durch d Windbärgschlucht i s Dal vo dè Alb gu St. Bläsy, wo übber d Fridrichstrõß un d Albstrõß erreicht wörd.


St. Bläsy wörd durch dè Kurgartè volõ. Vo dört füürt d Wanderig zum Luschthuusflüè. Bim Schwandbrünnele biègt dè Wäg links ab un füürt witer zum Uussichtsturm uff èm Lehenchopf. Vo dört füürt d Streggi übber Rüttèwys, wo d Chreisschtrõß 6527 übberquert wörd, un Horbach zum Kloschterweihèr. Vom ehemõligè Gaschthòf Kloschterweihèr gòt s berguff zu dè Fridrich-Auguscht-Gruèb, wo hüt als Spylbärgwärch ud Nadurschutzgebièt bruucht wörd. Nõchdèmm d Chreisschtrõß 6525 überquert wörd, gòt s witer am Obberibach vorby. Bald druff erreicht dè Wäg d Landesstrõß 150 un gòt öppè 500 Metèr a dè Strõß entlang. Nõchdem dè Wäg a d Ymündig vo dè Chreisstrõß 6525 d Strõß widder volõ hèt, volauft d Streggi an èm Gedenkschtei für d Waldflurbereinigung un a dè Weeraquèllè vorby, wo è Stugg èwäg vom Wäg lyt, zum Ibacher Chrütz. Dört wörd d Landesstrõß 150 übberquert un d Wanderig füürt witer durch s obbere Dal vo dè Weera absi gu Todtmoos, wo übber d St.-Bläsy-Strõß erreicht wörd.

Vo Todtmoos uus füürt dè Schluchtèschteig vorby a dè Weerawald-Klinik übber dè Weihèrwäg zum Deilort Schwarzèbach. Vo dört volauft d Streggi übber dè aalte Hornwäg abbè zu dè Zumkeller-Sägi. Dört wörd d Landesschtrõß 148 übberquert un dè Schluchtèschteig drûfft widder uff d Weera un voeinigt sich mit èm Weeradalwäg. Kurz denõch biègt dè Wäg zèrscht links un denn gly widder rächts ab un füürt uff èm nadurbelõènè Pfàd vorby an èm Wildgehege bis nõch Todtmoos-Au. Hinter Au biègt d Streggi links ab i dè Schwandhaaldèwäg. S Dal wärd dõ äng un schluchtartig. D Streggi gòt znägscht ußerhalb vo dè Schlucht berguff bis zuè nèrè Spitzkeeri un denõch widder absi uff èn schmalè Pfàd obberhalb vo dè Weera a dè Haaldè nõch. Èn nadurbelõènè Pfàd füürt entlang von èm Bachlauf gäch abbè bis zu dè Landesstrõß 148. Dört wörd d Weera übber è aalti Steibrugg sowiè d Strõß übberquert. Dè Wäg stygt denn uff dè anderè Sitè widder gäch nõch obbè aa. Durch dè Waald wit obberhalb vo dè Weera volauft dè Wäg witer am Uusbligg a dè Felsèhüttè uff dè anderè Schluchtsitè vorby, bevor er widder absi zum Weera-Stausee füürt. Vor èm Stausee chunnt dè Wäg mit èm Hotzewald-Querwäg zämmè. Er übberquert d Staumuèr un füürt witer am Fluss nõch bis gu Weer.




</doc>
<doc id="46278" url="https://als.wikipedia.org/wiki?curid=46278" title="Plymouth">
Plymouth

Plymouth [] (Kornisch Aberplymm) isch e Stadt in Ängland in dr Groofschaft Devon (Südwestängland).
Es isch scho lang e wichdigi Haafestadt gsi, und isch hüte immer no dr Standort vo dr königlich-britische Marinewärft und vom Marinestützpunkt Devonport im Weste vo dr Stadt, wo dr grösst Marinehaafe in Westöiropa und dr wichdigst Arbetgääber in Plymouth isch. 

D Stadt isch Sitz vom römisch-katholische Bistum Plymouth. Es isch die grössti Stadt am änglische Ufer vom Ermelkanal und die grössti änglischi Stadt südlig vo London.

Wäge sinere Laag und dr Marinebasis, wo 1691 gründet worde isch, isch Plymouth dr Startort von e Hife Forschigs- und Entdeckigsräise gsi, drunder 





</doc>
<doc id="46283" url="https://als.wikipedia.org/wiki?curid=46283" title="Kap Circoncision">
Kap Circoncision

Kap Circoncision () isch e Kap im Nordweste vo dr subantarktische Bouvetinsle. D Insle stoot under norwäägischer Verwaltig. S Kap befindet sich öbbe 5 km westlig vom Kap Valdivia, wo dr nördligst Punkt uf dr Insle isch. Es isch am 1. Januar 1739 vom franzöösische Seefaarer Jean-Baptiste Charles Bouvet de Lozier entdeckt worde. Langi Zit het mä s für s Nordkap vo dr Terra Australis, em hüpothetische Südkontinänt, ghalte.



</doc>
<doc id="46287" url="https://als.wikipedia.org/wiki?curid=46287" title="Bouvetinsel">
Bouvetinsel

D Bouvetinsle [] () isch en umbewoonti Vulkaninsle im Südatlantik, 2500 Kilometer südwestlig vom südafrikanische Kap vo dr Guete Hoffnig. Si isch e norwäägischs "Biland", e Gebiet wo vo Norwääge abhängig isch aber nid e Däil vom Köönigriich Norwääge isch. D Bouvetinsle ghört zu de Insle uf dr Wält, wo am äinsamste si und wo s am schwiirigste isch, zuen e z choo.

D Insle isch 9 km lang und bis 7,5 km bräit. Si het e Flechi vo 49 km² und uf 93 % von ere het s Gletscher, wo s Wilhelm-II-Plateau usmache. Dr höggst Punkt isch dr 780 m hoochi Olavtoppen. Uf dr Bouvetinsle git s kä natürlige Haafe. Nyrøysa (Neu-Sandefjord) an dr iisfreie Westküste isch die äinzigi Bucht, wo mä cha lande. Si isch öbbe 20 m dief. Lande cha mä nume bi Ostwind. Im Südweste lit die chli Insle "Larsøya" vor dr Bouvetinsle.




</doc>
<doc id="46288" url="https://als.wikipedia.org/wiki?curid=46288" title="Jean-Baptiste Charles Bouvet de Lozier">
Jean-Baptiste Charles Bouvet de Lozier

Dr Jean-Baptiste Charles Bouvet de Lozier (* 14. Januar 1705 us dr Gegend um Pleudihen-sur-Rance; † 1786 z Saint-Malo) isch e franzöösische Seefaarer und Forscher gsi.

Er het Navigazion studiert und isch 1731 Lütnant in dr franzöösische Indiekompanii, dr "Compagnie des Indes", worde. 1733 het er dr Compagnie en Expedizioon vorgschlaage mit ere Fregatte und eme gröössere Handelsschiff, zum in dr Südsee Land go finde, wo die äigene Ostindiefaarer chönnte benütze. Er het au verlangt, ass äär sälber Guvernöör vo alle sine zuekümftige Entdeckige wurd si. 

Am 19. Juli 1738 isch er mit dr "Aigle" und dr "Marie" vo Lorient us in See gstoche und het uf d Santa Catarina Island vor dr Küste Brasilie gstüürt. Dört isch er im Oktober aachoo, het sich wider usgrüstet und isch e Moonet spööter gege Südoste gseeglet. Im Dezämber isch er am 45. Bräitigrad gstande, het aber nume en Iisbärg gsee und spööter no Pinguine, won er von ene gschriibe het, ass si wie Änte wurde usgsee, aber mit Flosse.

Ändi Dezämber isch er im Südatlantik zwüsche Iisbärg, 1600 Mäilen äwägg vo jedem bewoonte Land. Am 1. Januar 1739, am drei am Nochmiddag isch e „seer hoochs Land mit Schnee druf“ us em Nääbel erschiine. Er het s für e Vorgebirg vom Südkontinänt ghalte und het em dr Name "Cap de la Circoncision" gee, wil s dr Daag vo dr Beschniidig vom Jesus gsi isch. 
Zwölf Daag lang het er brobiert z lande und isch denn witer gege Oste gseeglet. Wil aber si Mannschaft vom Skorbut befalle gsi isch, het er müesse ufgee. Am 24. Februar isch er am Kap vo dr Guete Hoffnig aachoo und am 24. Juni isch er wider z Lorient gsi. Sine Ufdraggääber het er verzelt, ass es e Südkontinänt zum Pol aane müess gee, wo mä sich nid chänn versorge. 

Är sälber isch vo sinere Faart entdüscht gsi, aver d Lüt häi en bewunderet und geert. Er isch zwäimol, 1750–1752 und 1757–1763, Guvernöör vo Réunion und 1750–1756 vo Mauritius worde. S Land, won er entdeckt het, het spööter dr Naame Bouvet-Insle überchoo; äins vo de Kap im Norde vo dr Insle häisst "Kap Circoncision".


</doc>
<doc id="46292" url="https://als.wikipedia.org/wiki?curid=46292" title="Cartier">
Cartier

Cartier bezäichnet:

Cartier häisse die Ort:

Cartier isch dr Familienaame vo deene Persoone:



</doc>
<doc id="46293" url="https://als.wikipedia.org/wiki?curid=46293" title="Polarkreis">
Polarkreis

Polarkräis säit mä de Bräitikräis, wo uf dr Bräiti vo 66° 33′ 44″ (= 66,56°) lige. Im Norde isch das dr nördlig, arktisch Polarkräis und im Süde dr südlig, antarktisch Polarkräis. Uf deene goot d Sunne an de Dääg vo dr Sunnewändi grad nüm uf bzw. grad nüm under. Si häi vom Nord- beziejigswiis vom Südpol dr gliich Abstand wie d Wändikräis vom Ekwator.

Am Polarkräis goot d Sunne am Daag vo dr Summersunnewändi nit under. Die Erschiinig, wo me re Middernachtsunne säit, fallt uf dr Nordhalbchugele mäistens uf e 21. Juni und uf dr Südhalbchugele uf e 21. oder 22. Dezämber. Dr Johannisdaag am 24. Juni isch au mit Fest zur Summersunnewändi verbunde.
Am Daag vo dr Wintersunnewändi goot d Sunne am Polarkräis nit uf. Si fallt uf e Daag, wo uf dr andere Ärdhalbchugele d Summersunnewändi isch.


</doc>
<doc id="46295" url="https://als.wikipedia.org/wiki?curid=46295" title="Kerguelen">
Kerguelen

Dr Kerguelen-Archipel [] isch e subantarktischi Inselgrubbe im südlige Indische Ozean. Er lit 1.261 km östlig vo dr Crozetinsle und 422 km nordwestlig vom australische Ussegebiet Heard und McDonaldinsle.

D Inselgrubbe isch Däil vom französische Süd- und Antarktisterritorium. Sit em 19. Joorhundert dräit si dr Naame vo iirem Entdecker, em franzöösische Konteradmiral Yves Joseph de Kerguelen de Trémarec.

Mit Usnaam vo dr Forschigsstazion Port-aux-Français isch dr Kerguelen-Archipel umbewoont. D Stazion isch 1949 für e permanänt Bedriib iigrichdet worde und lit im Oste vo dr Hauptinsle uf dr Péninsule Courbet, am Golfe du Morbihan.




</doc>
