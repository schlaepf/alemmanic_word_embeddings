<doc id="46298" url="https://als.wikipedia.org/wiki?curid=46298" title="Guillaume Tell">
Guillaume Tell

Guillaume Tell (deitscher Titl "Wilhelm Tell", em Italienischa hoißt’s "Guglielmo Tell") ischt a franzeesischa Opr en viir Uffziig vom italienischa Kombonischda Gioacchino Rossini. Dr Tekscht stammt vo de Libredischda Victor-Joseph Étienne de Jouy (1764 bis 1846) ond Hippolyte-Louis-Florent Bis (1789 bis 1853). Drzua kommt noh a dridder Autor, wo abr et uff de Plakat ond en de Programm erwehnt wôrra ischt: dr Armand Marrast (1801 bis 1852), wo d Schwur-Szene em zwoida Uffzug beigsteiret hôt. Als Vorlage hend dia drei em Friedrich Schiller sei Schauschbiil "Wilhelm Tell" benutzt. Zom erschda Môl uff d Bihne komma isch dui Opr am 3. Auguscht 1829 em "Salle Pelletier" vom "Opéra"-Haus z Paris. A Uffihrong vo dr Fassong, wo am meischda gschbiilt wuud, dauret – d Pausa et mitgrechnet – ron viir Stond, vo dr ookirzda Fassong mendeschdens fenf Stond.


Dui Opr schbiilt en dr heidiga Schweiz am Ôfang vom 14. Jôhrhondert. Dui hôt sich dômôls aus de Ur-Kandeen Uri, Schwyz ond Unterwalden zammagsetzt. D Handlong vo dr Opr beschrenkt sich abr uff da Kandon Uri ond sein Hauptort Altdorf.

Bild: A kleis Dorf en de Alba
A friidliche Stimmong leit ibrem Dorf. Weil sich heit drei Paar s Ja-Wort geaba wellet, send d Vorbereidonga firs Hochzeitsfescht em volla Gang. Dr ällseits beliabde ond reschbekdiirde alde Melchthal isch drzua auserseha wôrra, deane Brautleit sein Sega zo gäa. Weil abr em sella sei Soh, dr Arnold, uff dui habsburgischa Prinzessin Mathilde a Aug gwôrfa hôt, kommt’s zo Schbannonga zwischa deam Kerle ond de ibrige Dorfbewohner. Hauptsächlich dr Wilhelm Tell redet-em ens Gwissa, r soll beim Kampf gega dui Tyrannei vo de Habsburger jô et sei Herkunft vrgessa. Dô druff vrschbricht dr Arnold em Tell sei Ondrstitzong.

Midda en de Feierlichkeida stirzt ganz außer Atem dr Schäfer Leuthold ens Dorf. Der ischt uff dr Flucht vôr-em Gessler seine Soldada, weil’r vo de selle oin mit dr Akscht erschlaga hôt, wia der em Leuthold sei Dochter hôt entfihra wella. Sein oinziga Ausweag siht’r jetzt dô dren, uff de andr Seit vom Viirwaldsteddersee zo komma. Drom biddet’r da Fischer Ruedi om Hilf. Deam abr isch dui ganza Sach z brenzlich ond’r lehnt ab. Dr Tell abr hôt da Muat ond brengt-en ibr da See, kurz bevôr-em Gessler seine Manna eitreffet. Deane ihr Ôfihrer Rudolf will oobedengt da Nama vom Fährmôô wissa, kriagt abr koi Antwort. Dô druff lôôt’r da alda Melchthal, da Wortfihrer vo de Schweizer, vrhafda ond abfihra.

Nôch-em Ende vo-ma firschtlicha Jagdausflug, wo au d Mathilde drô teilgnomma hôt, trifft sich de sell noh ondr viir Auga mit ihrem omschwermda Arnold. Wia der uff oimôl da Standesonderschiid vo ehm zo eera hervorhebt, sait sui ehm ganz oovrbliamt ens Gsiicht, wenn’r sich uff d Seit vo de Habsburger schlaga dät, kenndet-se sich vrloba. Am negschda Dag wellet sich dia zwoi wiidr seha.

Kaum isch d Mathilde vrschwonda, kommt dr Tell drher. Weil der abr grad noh mitkriagt hôt, dass dui ond dr Arnold ebbes mitnander hend, appeliirt’r am Arnold sei Gwissa, jô et zo vrgessa, wo seine Wurzla send. Zerscht ischt sich dr Arnold noh ooschlissich, uff welcha Seit’r sich schlaga soll. Wia nô abr dr Walter Fürst uffdaucht ond vrzehlt, dass sei Vadder Melchthal vom Gessler seine Manna ombrôôcht wôrra ischt, stellt sich dr Arnold voll uff d Seit vom Tell.

Uff-em Rütli treffet sich an Haufa Manna vo de Kanteen Uri, Schwyz ond Unterwalden ond schweeret, gemeinsam gega dui Tyrannei vo de Habsburger zo kempfa.

Dr Arnold trifft sich – wia-nr glaubt – zom ledschda Môl mit dr Mathilde ond vrzehlt-ra, was ihre Landsleit mit seim Vadder gmacht hend. Drom dät-em jetzt nix anders meh ibrig bleiba, wia mit de Schweizer gega d Eschtreicher zo kempfa. Traurich ganget dia zwoi usnander.

Dr Gessler ischt uff dui Idee vrfalla, oin vo seine Hiat uff-ra Stang zo blatziira ond jedan Passanda zo vrpflichda, dean Huat als Symbol fir de eschreichisch Herrschaft zo griaßa. Scheinbar ahnongslos gôhr dr Tell mit seim Soh an dera Stell vorbei, ohne dean Huat em Gerengschda zo beachda. S dauret abr et lang, ond dr eschtreichisch Offiziir Rudolf isch zor Stell ond vrhafdet et bloß da Tell, sondern au glei noh sein Jonga, ond fihrt dia zwoi zo seim Denschtherra. Weil abr em Gessler dr Tell scho lang a Dorn em Aug ischt, vrlangt’r vo-nem, r soll mit dr Armbruscht seim Jonga an Epfel vom Däz schiaßa, nô kennt’r am Leaba bleiba. En seira Vrzweiflong fellt dr Tell vor-em Gessler uff d Knui ond fleht-en ôô, vo so-ma grausiga Vrlanga Abstand zo nemma. Weil abr dr Jemmy seim Vadder zuaredet, r soll’s doch macha, er häb schliaßlich koi Angscht, isch dr Tell zo dera Schandtat bereit ond vollbrengt an Moischtr-Schuss! Uff-em Gessler sei scheiheiliga Frôôg, wôrom’r eigentlich et bloß oin, sondern glei zwoi Pfeil uss-em Kecher gnomma hett, sait dr Tell ganz ehrlich, wenn sei erschtr Pfeil sein Jonga vrletzt hett, nô hett’r mit seim zwoida Schuss garandiirt s Ziil et vrfehlt, nehmlich da Landvogt.

Dô druff befihlt dr Gessler seine Manna, dass dr Tell en Haft bleiba soll. En dr Zwischazeit ischt au d Mathilde drherkomma ond hôt des ganze “Schauschbiil” mitkragt. Jetzt wuud-ra bewusst, was fir a Lomp der Gessler ischt. Der Omstand abr hôt zor Folg, dass a grauß Omdenka bei-ra eisetzt. Se kemmret sich ganz liibevoll om da Jemmy ond will-en zo seira Muadr brenga.

Dr Tell soll ibr da Viirwaldsteddersee nôch Kissnacht brôcht ond deet en s Gfengnis gwôrfa werra.

Wia d Hedwig mitkriagt hôt, was mit ihrem Môô ond em Jemmy bassiirt ischt, will-se schnurstracks zom Gessler eila ond-en ôôfleha, Gnade walda zo lau. Dô daucht d Mathilde mit-em Jemmy auf ond erklärt, dass sui jetzt a gemeinsama Sach mit de Schweizer macha will. Emmer meh Manna vrsammlet sich em Haus vom alda Melchthal ond erneiret da Rütli-Schwur. Dr Arnold fordret seine Landsleit auf, zerscht da Tell aus de Feng vom Gessler zo befreia ond drnôch mit-em Tell de ganz Eidgenossaschaft.

Wiidr amôl tobt a Owedder ibrem Viirwaldsteddersee. Dr Gessler ond seine Soldada wisset, dass bei so-ma Wedder bloß ihr Gfangener Tell en dr Lage ischt, des Boot zo steira. Kaum abr hend-se bei sellem d Fessla gleest, schbrengt der an Land ond geit-em Schiffle an Tridd, dass dr Landvogt mit seine Manna uff da See naustreibet. Dr Gessler abr schafft’s, sich zo redda. Des hilft-em abr nix. Dr Tell schbannt sei Armbruscht ond jagt-em Tyranna a teedlichs Gschoss en sei Bruscht.

Bald druff kommet dr Arnold ond dr Walter Fürst mit ihre Getreie ond vrkendet, dass älle Habsburger vo Altdorf vrjagt wôrra send. S Land ischt endlich wiidr frei. Wia sich des Wedder beruhigt hôt, fendet sich d Mathilde ond dr Arnold zo-ma Paar.

Mit Abstand s bekanndeschde ond am meischda uffgfihrde Stick vom ganza Werk isch d Uvertiire, wo au oft – losgleest vom eigentlicha Werk – em Konzertsaal zo heera ischt. Fir-em Rossini seine Vrheltnis ischt-se zemlich lang – rond a Virtlstond –, ond wuud manchmôl au als a sinfonischa Dichdong "en miniature" en viir Sätz bezeichnet. Se fangt ôô mit-ra Schilderong vo dr friidlicha Nadur en de Schweizer Alba, vortraga durch a Solo-Cello, wo glei nôch a baar Takt vo viir weitre Cellos begleidet wuud. Bald kendicht sich em Schlagwerk vo dr Ferne a Gwidder ôô. Des bricht emma Fortissimo mit äller Gwalt los ond vrziaht sich nôchher wiidr. Nô setzt – quasi als "Ruhe nôch-em Sturm", wia’s dr Beethoven en seira sechsda Sinfonii ausdrickt hôt – a schmeichlhafts Paschdorale ei mit-ma Englischhorn ond ara Fleet als Soloinschtrument. S Finale schliaßlich fangt ôô mit-ma schnella Trombeeda-Ruaf, wo sich bald d Herner drzua-gsellet. Mit-ma rasanda, schbritziga Galopp, vortraga vom ganza Orkeschtr, kommt des Vorschbiil zo seim End. Vrmuatlich sollet selle Kleng da Jubl vo dr Schweizer Bevelkerong nôch-em Siig ibr de eschtreichisch Tyrranei ausdricka.

Obligadorisch fir-a franzeesischa "Grand opéra" ischt mendeschdens oi eigschobenes Ballett. Beim "Tell" kommet glei zwoi vor: ois em erschda Uffzug beim Hochzeitsfescht "(Pas de six)" ond ois em dridda "(Pas de soldats)".

Zo de musikalische Heeheponkt gheeret:

Em erschda Uffzug:

Em zwoida Uffzug:

Em dridda Uffzug:

Em virda Uffzug:

Durch de ganz Opr zihet sich an Haufa wirkongsvolle Cheer, bsonders em Finale vom viirda Uffzug.

Dr Rossini ischt grad amôl 38 Jôhr alt gwäa, wia-nr des Moischtrwerk gschriiba hôt, wo em Lauf dr Zeit an beischbiilloser Triumpf fir-en wôrra ischt, au wenn koina vo seine andre Opra so oft gendret ond vrstemmlet wôrra ischt wia sei "Tell". Drom isch’s au et meeglich, a Inhalts-Ôgab zo brenga, wo fir älle Uffihronga gildich ischt. D Abweichonga von-annander send doch z’ grauß.

Losganga ischt’s mit de Endronga scho vôr dr Uruffihrong. D Auftraggeaber vom Kombonischda hend vo-nem vrlangt, dass’r vrschiidene Stelle gheerich kirzt. Zor Omarbeidong vom Tekscht isch dr Hippolyte-Louis-Florent Bis ranzoga wôrra. Wia iblich bei-ra franzeesischa "Grand opéra" hôt en deam Werk – em Gegasatz zor Vorlag – d Liabasgschicht a graußa Roll schbiila miaßa. Drom hôt des Vrheltnis zwischem Schweizer Arnold ond dr Eschtreichere Mathilde an broidera Raum eignomma wia beim Schiller seim Drama.

Em Jôhr 1830 isch dui Tell-Opr zom erschda Môl z Berlin uffgfihrt wôrra, hôt abr mit-em "Wilhelm Tell" nix meh zo doa ghet. D Handlong isch dodaal omgschriiba wôrra ond Opr hôt "Andreas Hofer" ghoißa. Noh em gleicha Jôhr hôt dr englische Dichter James Robinson Planché, bekannt als Libreddischt vom Carl Maria von Weber seira Opr "Oberon", a Andreas-Hofer-Fassong fir London bearbeidet ("Hofer, or The Tell of Tyrol"). Em Rossini sei Musik ischt nui drzua arrangschiirt wôrra vom Henry Bishop.

Wia dr "Guillaume Tell" als "Guglielmo Tell" an dr Mailänder Scala hôt rausbrôcht wôrra solla, isch de eschtreichische Besatzer der Stoff viil z brisant gwäa. Om des Werk vom hoch gschätzda Rossini trotzdem uffihra zo kenna, isch d Handlong kurzerhand nôch Schottland vrlegt wôrra. De sell Fassong – "Rodolfo de Sterlinga" – hôt 1840 au Rom ibrnomma. Viir Jôhr vorher ischt dui Opr als "Karl der Kühne" en Sankt Petersburg gschbiilt wôrra.

En dr volla Lenge kô mr em Rossini sein Tell au heitzogdag kaum amôl uff-ra Bihne ôôtreffa. Oina vo de graußa Ausnahma ischt 2013 beim Feschdival "Rossini in Wildbad" gwäa, wo-mr des Werk ohne a Kirzong hôt seha ond heera kenna. Ôgfanga hend dia Vorstellonga middags om drei ond uffgheert ôbneds kurz vor halb elfe.




</doc>
<doc id="46309" url="https://als.wikipedia.org/wiki?curid=46309" title="Alexandria (Begriffsklärung)">
Alexandria (Begriffsklärung)

Alexandria isch de Name vo mehrere hellenistische Stadtgründige, wo noch em Alexander em Grosse benannt sind, u. a.:
Ort

z Ägypte:

z Brasilie:

z Europa:

uf Jamaika:

z Kanada:

z Südafrika:

i de Vereinigte Staate:
Persone:
Anderi Sache:



</doc>
<doc id="46315" url="https://als.wikipedia.org/wiki?curid=46315" title="Dusky Sound">
Dusky Sound

Dr Dusky Sound isch e Meerarm im üsserste Südweste vo dr Südinsle vo Nöiseeland. Es isch äänlig wie e norwäägischs Fjord und goot wit in s Innere vom Land iine. Es isch hüte e Däil vom Fiordland National Park.

Dr Dusky Sound isch äine vo de komplexiste vo alle Fjord an dere Küste. Er goot 40 km ins Landesinnere und misst an dr bräitiste Stell 8 km. Nördlig vom Usgang zur Tasman Sea befindet sich die grössti Insle von ere Inselgrubbe, wo zum Dusky Sound ghört, s Resolution Island. Iiri "Five Fingers Peninsula" schützt d Öffnig gege Nordweste zum Meer aane. An dr Ostsite vom Resolution Island isch d "Acheron Passage", wo dr Dusky Sound mit em "Breaksea Sound" e chli witer im Norde, verbindet.

Im Dusky Sound sälber lige meereri anderi Insle. Die grösste vo deene vo Weste uf Oste si Anchor Island, "Indian Island", "Long Island" und "Cooper Island". Dr nördlig Däil vom Meerarm het e stotzigs Ufer. Wäärend dr Räägezit git s dört e Hufe Wasserfäll. E Hufe Flüss und Bäch münde in Sund und dr Seaforth River isch dr grösst von ene.


</doc>
<doc id="46317" url="https://als.wikipedia.org/wiki?curid=46317" title="Philipp Carteret">
Philipp Carteret

Dr Philipp Carteret, au Philip Carteret; äigentlig Philip de Carteret, Seigneur of Trinity (* 22. Januar 1733 in Trinity Manor, Insle Jersey; † 21. Juli 1796 z Southampton) isch e britische Seefaarer und Entdecker. Er het von ere Adelsfamilie uf dr Insle Jersey abgstammt.

Dr Philipp Carteret isch zwüsche 1764 und 1766 under em John Byron zum erste Mol um d Wält gseeglet und zwüsche 1766 und 1769 under em Samuel Wallis e zwäits Mol.

Dr Wallis het si Räis uf em Schiff "HMS Dolphin" aagfange, wo vo dr Schaluppe "HMS Swallow" under em Carteret begläitet worde isch. Si si am 22. August 1766 abgfaare, am 17. Dezämber an dr Magellanstrooss am Südspitz vo Südamerika aachoo, häi dört bis zum 11. April 1767 müesse warte und häi sich denn us den Auge verloore. Dr Carteret uf dr "Swallow" het d Insle Pitcairn entdeckt und denn no drei anderi Insle im Tuamotu-Archipel, wo noonig bekannt gsi si: s Mururoa-Atoll, Nukutepipi und Anuanuraro.

Über d Santa-Cruz-Insle, wo dr Carteret iine dr Naame "Königin-Charlotte-Insle" gee het, si si gege Nordweste gseeglet und häi am 29. August 1767 dr St.-Georgs-Kanal im hütige Bismarck-Archipel entdeckt, wo Nöibritannie und Nöiirland vonenander drennt. Dr Carteret het gmerkt, dass daas zwäi Insle si und het Nöiirland "Nova Hibernia" gsäit. D HMS "Swallow" het in ere Bucht bim Südspitz vo Nöoirland gankeret und dr Carteret het im Naame vom Köönig vo Ängland vom Land Bsitz gnoo. Si si denn witer gfaare und häi d Insle Nöihannover und d Admiralidäätsinsle entdeckt.

Denn si si dur d Molukke duuregfaare und dr Carteret het die ganzi Westküste vo Celebes (Sulawesi) kartiert und isch am 15. Dezämber 1767 uf Mangkassar (hüte Makassar) choo. Am 3. Juni 1768 wi si witer uf Batavia.

Am 20. Februar 1769 isch im Atlantik die franzöösischi Fregatte "La Boudeuse" mit dr "Swallow" zämmedroffe. Iire Kapitän, dr Louis Antoine de Bougainville, isch im Carteret fast uf dr gliiche Rute hindedrii gseeglet und wil d "Boudeuse" schnäller gsi isch, het er d "Swallow" schliesslig iighoolt.

Am 20. Merz 1769 isch dr Carteret im Spithead z Ängland aachoo. Si Bricht isch im Hawkesworth sim Buech: „An Account of the Voyages undertaken by Order of His Present Majesty …“ vo 1773 veröffentligt worde.

Dr Carteret isch zum Kapitän beförderet worde, het denn aber joorelang uf e nöis Kommando müesse warte. 1779 het er d "HMS Endymion" schliesslig trotz alle Brobleem, wo s im Ermelkanal, vor Senegal und in de Antille gee het, zu de Westindische Insle gseeglet.

Dr Philipp Carteret het sich 1794 im Rang vom ene Konteradmiral us em aktive Dienst zruggzooge. Er isch am 21. Juli 1796 z Southampton im Alter vo 63 gstorbe und dört in dr All Saints' Church begraabe worde.




</doc>
<doc id="46318" url="https://als.wikipedia.org/wiki?curid=46318" title="Matthias Sempach">
Matthias Sempach

Dr Sempach Matthias (* 10. April 1986), vo Auchischtoorf, isch e Schwyzer Schwinger. Dr Sempach isch Buur un schafft as Metzger bi dr Sommer & Klötzli GmbH z Winige.

Dr Sempach isch Mitglid im Schwingerklub Chiuperg und im Bärnisch-kantonale Schwingerverband, wo en Teilverband vom Eidgenössische Schwingerverband isch. Är isch 194 cm gross un wigt 110 kg. Bishär (Stand 28. Mai 2014) het er 83 Chränz gwunne. Bim Aidgnessische Schwing- un Älplerfescht anne 2013 z Burdlef isch er mit acht Siig us acht Gäng Schwingerchenig wore. Aafangs September 2014 hät dr Sämpach Matthias dr Chilchbärg-Schwinget ime 5 Sekunde churze Schlussgang gwunne. Als amtierende Schwingerchenig de Chilchbärger gwinne, das hät vor ihm nu de Schläpfer Ernst vor 30 Johr gschafft.

Dr Sempach isch im 2012, 2013 und 2014 «Schwinger vom Johr» worde und hät dodemit jewils dr «goldig Chranz» überchoo.



</doc>
<doc id="46319" url="https://als.wikipedia.org/wiki?curid=46319" title="Pitcairn">
Pitcairn

Pitcairn isch d Hauptinsle vo de Pitcairninsle () und lit im Pazifik, öbbe 5000 km vo Nöiseeland und öbbe 5700 km vo Südamerika äwägg. Si isch die äinzigi bewoonti Insle vom Archipel. Anderi Insle in dr Grubbe si Oeno mit em winzige "Sandy Island," Henderson und s Atoll Ducie. In dr Kreolsprooch, em Pitcairn-Änglisch, häisst d Insle Pitkern.

Pitcairn isch am 2. Juli 1767 vom Seekadett Robert Pitcairn, Soon vom Marineoffizier John Pitcairn, entdeckt worde und isch sit 1838 e britischi Chroonkolonii bzw. e britischs Überseegebiet. D Pitcairninsle si die letschti britischi Kolonii im Pazifik.

D Iiwooner vo dr Hauptinsle si zum grösste Däil Noochfaare vo de Möiterer uf dr Bounty und vo iire polynesische Fraue. Doo isch 1838 s erste noochhaltige Frauewaalrächt iigfüert worde.




</doc>
<doc id="46326" url="https://als.wikipedia.org/wiki?curid=46326" title="Schwingen (Begriffsklärung)">
Schwingen (Begriffsklärung)

Schwingen chan folgendes bedüte:

Schwingen isch de Name vo folgende Ort:

Schwingen isch de Familiename vo folgende Person:


</doc>
<doc id="46330" url="https://als.wikipedia.org/wiki?curid=46330" title="James Weddell">
James Weddell

Dr James Weddell (* 24. August 1787 z Ostende, Belgie; † 9. Septämber 1834 z London) isch e britische Seefaarer und Robbejeeger gsi.

Dr James Weddell isch mit sim Brueder Charles uf d "Swan" gange, won er erst nüüni gsi isch. Er het e kaufmännischi Leer gmacht und isch 1805 uf eme Handelsschiff zu de Westindische Insle gfaare. Er het mit em Kapitän ghändlet, dä het en gfangegnoo und er isch uf dr Fregatte "Rainbow" as Möiterer uf Jamaika choo. Dört isch er in d Royal Navy und het bis zum Ändi vo de Napoleonische Chrieg uf meerere Schiff dient. 

Dr Weddell het welle go Robbe fange, isch uf d Falklandinsle, won er 1819 bis 1820 überwinteret und d Meeresgebiet um d Insle ume erforscht het. Im Januar 1820 isch er zrugg uf Ängland und isch im Septämber 1821 vo London zum zwäite Mol zu de Falklandinsle gseeglet. Uf de Südlige Shetlandinsle si d Robbe aber scho so stark bejagt worde, ass är und sini Partner nöiji Jagdgründ si go sueche. Si häi die Südlige Orkneyinsle gfunde, wo erst grad vom George Powell (1794–1823) entdeckt worde si. Im Juli 1822 si si wider zrugg in Ängland gsi.

Uf sinere dritte Räis het dr Weddell dr Befääl überchoo, nid nume Robbe z jage sondern au die antarktische Gwässer z erforsche. Am 12. Januar 1823 si si bi de Südlige Orkneyinsle aachoo. D Jagd uf d Robbe uf de Insle isch enttüschend gsi und dr Weddell isch nöis Land witer im Süde go sueche. 
Si si uf e Bräiti vo 71° 10′ S cho, was dr südligst Punkt gsi isch, wo je e Schiff aane choo isch, si witer gege Süde und am 10. Februar 1823 si bis 74° 34′ S choo und häi die erste Iisbärg gsee, aber niene käi Land gsichdet. Dr Weddell het denn aagnoo, ass es bis zum Südpol kä Land gääb und isch umkeert. Si häi uf de Falklandinsle überwinteret, si in Richdig Kap Hoorn gseeglet, und dr Weddell het die patagonischi Küste erforscht. 

Zrugg in Ängland het er e Buech über sini Abentüür gschriibe. Er het wider Handel afo driibe, het sis Schiff underwägs aber müesse ufgee (1829), und isch uf eme andere Schiff zrugg in Richdig Ängland gfaare, wo daas an dr Insle Pico Schiffbruch gmacht het. Dr Weddell het sich chönne uf e Felse rette. Wil er sis Schiff verloore het, isch er finanziell ruiniert gsi und isch vo 1830 bis 1832 wider Kapitän für anderi Schiffsbsitzer worde.

1834 isch dr James Weddell z London gstorbe und isch uf em Friidhoof St. Clement Danes begraabe worde.

Noch em James Weddell het s Weddellmeer im Südligen Ozean si Naame überchoo und au d Weddellrobbe.




</doc>
<doc id="46331" url="https://als.wikipedia.org/wiki?curid=46331" title="Hornussen (Begriffsklärung)">
Hornussen (Begriffsklärung)

Hornussen chan folgendes bedüte:



</doc>
<doc id="46335" url="https://als.wikipedia.org/wiki?curid=46335" title="Juan-Fernández-Archipel">
Juan-Fernández-Archipel

D Juan-Fernández-Insle oder dr Juan-Fernández-Archipel si en Inselgrubbe (Archipel) im südlige Pazifische Ozean, wo zu Chile ghört. Dr Archipel lit zwüsche 601 km (Robinsón Crusoe) und 747 km (Alejandro Selkirk) westlig vom chilenische Festland, öbbe uf dr Bräiti vo Valparaíso und bestoot us drei Insle:


D Inselgrubbe ghöört verwaltigstechnisch zur chilenische Región de Valparaíso.

Dr Ursprung vo de Insle isch vulkanisch.




</doc>
<doc id="46339" url="https://als.wikipedia.org/wiki?curid=46339" title="Kolik">
Kolik

As Kolik (vo lat. "cōlicus" „was s Kolon betrifft“) wärde seer starki Schmärze bezäichnet, wo nid von ere Beweegig usglööst wärde und mäistens äänlig wie d Weä si. Si entstöön wenn sich die glatti Muskulatur vom ene Hoolorgan chrampfhaft zämmeziet, wil si gegen e groosse Widerstand oder e Blockade muess reagiere, wie zum Bischbil wenn e Nierestäi im Harnläiter steckeblibt. Wie bi de Geburtsweä chömme d Schmärze vilmol in Wälle und drzwüsche git s Faase wo mä relativ käini Beschwärde het. Ursprünglig het sich dä medizinisch Fachbegriff uf Schmärze im Dickdarm bzw. exakter im Kolon bezooge. Vo dr latiinische Bezäichnig "Colon" isch spööter s Adjektiv "colicus" as Substantiv brucht worde und het s lengere "dolor coli" „Schmärz im Dickdarm“ ersetzt.

Kolike chönne sich organbezoge as Nierekolik, Gallekolik oder Darmkolik üssere, bi Buschi git s die sogenannti Dreimönetskolik. Kolike si sältener im Beriich vo dr Blootere, vom Maage, vo dr Buuchspiicheldrüese, dr Gebäärmueter, de Soomewääg und vo dr Spiicheldrüese. Verbunde drmit si Beschwärde wie erhööte Bluetdruck, Härzraase, Schwäissusbrüch, Schlächtsii und Chotze, mänggisch au Kräislaufkollaps. 

Kolike zele zu de Sümptom vo de chronisch-entzündlige Darmchrankhäite Colitis ulcerosa und Morbus Crohn.


</doc>
<doc id="46340" url="https://als.wikipedia.org/wiki?curid=46340" title="Germanische Ursprache">
Germanische Ursprache

Urgermanisch (au "Protogermanisch") säit mä dr hüpothetische Vorlöifersprooch vo alle germanische Sprooche, gwüssermaasse d Ursprooch vo dr germanische Sproochfamilie, wo under anderem die hütige Sprooche Dütsch, Änglisch, Niiderländisch oder Schwedisch drzue ghööre. Es isch mööglig, ass s Urgermanisch sich rund um die westligi Ostsee im 2. Joorduusig v. d. Z. entwigglet het, spöötistens aber im 1. Joorduusig.

D Sprächer vo dere Sproochstuefe wärde unabhängig vo ethnologische und geografische Beleg as Germane bezäichnet. Über d Datierig vom Urgermanisch cha mä wil Teggstzügniss feele nüt Gnaus sääge. D Sprooch, wo sich s Urgermanisch drus entwigglet het, wird als Vorgermanisch (ängl. "Pre-Germanic" und frz. "pré-germanique") bezäichnet und bi dere het die Ersti Lutverschiebig mit em Stimmhaftwärde (Sonorisierig) vo de nöi entstandene stimmlose Riiblut (Vernersches Gsetz) und d Verlaagerig vom Akzänt uf d Stammsilbe nonig stattgfunde.

Zu de charakteristischste Merkmol vom Urgermanisch zelt im Beriich vo dr Fonologii s nöije Verschlusslut-"(Obstruänte)"-Sisteem, wo us dr erste Lutverschiebig uusechoo isch. Im Beriich vo dr Morfologii si s Süsteem vo de starke Wärb, wo uf Ablut basiert, d Iifüerig vom ene Zaanlut zum d Vergangehäit kennzäichne "(Dentalpräteritum)" und d Iifüerig von ere schwache Adjektivflexion uffelligi Merkmol vom Urgermanische.


</doc>
<doc id="46343" url="https://als.wikipedia.org/wiki?curid=46343" title="Hornussen">
Hornussen

Hornusse isch en Mannschaftssport, wo hauptsächlich i de Schwizer Mittelland Kantön Bärn, Soledurn und Aargau betribe werd.

Zum Hornusse bruchts en Nouss oder Hornuss, en Bock, wo de Nouss mit Chnätti platziert werd, en biegsame Stäcke mit eme Trääf vornedra, um de Hornuss chöne furt z schloo. Im Ries (Spielfäld) hät jede Fänger e Schindle, wo bim Spiil i d Luft ufe ghebt oder gworfe werd. D Mannschaft, wo uf de ganze längi vom Ries verteilt ufgstellt isch, versuecht mit de Schindle de Nouss abztue (berüere), bevor er uf de Bode gheit.

Bi de Mannschaft wo de Hornuss schloot, isch d Leischtig vom Einzelne gfrogt, bi de Mannschaft, wo de Nouss abtuet isch d Gruppeleischtig wichtig.

Hornusse werd i lokale Verein glärnt u güebt. Wettkämpf gits uf Kantonaler u Eidgenössischer Äbeni. S Hornusse isch näbed Schwinge ou e Bestandteil vom Eidgenössische Schwing- u Älplerfäscht.



</doc>
<doc id="46344" url="https://als.wikipedia.org/wiki?curid=46344" title="Massaker von Oradour">
Massaker von Oradour

Àm 10. Juni 1944 hàt a Einheit vu dr SS-Pànzer-Division „Das Reich“ 642 Zivilischta z'Oradour-sur-Glane ìn'ma Brànd umbrocht. S gànza Dorf ìsch zersteert worra un as stehn numma noch Ruina dervu àm ehmàliga Ort.

Kurz vorhar, àm 6. Juni, sìn d Àlliarta ìn dr Normandie glànda. Dr frànzeescha Wìederstànd gega d ditscha Truppa ìsch ìmmer heftiger worra, so hàt dia SS Division ìn Oradour a schreckliga Ràcha-Àktion wälla màcha, àls Àbschreckung.

180 Manner un 350 Fràuia un Kìnder, hàmlosa Iwohnner üs dr Gegend, sìn vu da Nàzis-Soldàta verhàfta worra. D Manner sìn in sechs verschìedena Orta zammagmàcht worra, d Fràuia un d Kìnder sìn ìn dr Kìrch igsperrt worra. D Nàzis han teilwiis drufgschossa, meischtens fer sa verletza, un - bsundersch grüüsig - s han a Brànd mìt Stràui uf ìhna ààzunda. Numma wenig Opfer han sìch dervu känna retta.

Noh-n-em Kriag hàt z'Bordeaux a Prozess stàtt gfunda; 's hàt àm 12. Janner 1953 ààgfànga un ìn dr Nàcht vum 12. Hornung hàt s Grìcht sina Entscheidung gaa. Vu dara SS-Pànzer-Division sìn 21 Manner beurteilt worra; bi dana SS sìn Ditscha un Elsasser gsìì:

Uf dàs hì hàt s elsassischa Volk proteschtiart, denn d meischta Elsasser wo ìn d ditscha Àrmee kumma han nitt derfer känna, sa sìn jo salwer scho Opfer vu dr Nàziregiarung gsìì.

Àm 17. Hornung 1953 hàt's a Amneschtie gaa, fer d Elsasser wo nìt frèiwillig ìn d ditscha Àrmee kumma sìn. Do han sìch àwer Litt üs dr Oradour-Gegend empört, wial sa a stranger Urteil hatta wotta.

Dia Gschìchta ìsch a Symbol vum Missverstandnis vum Problem mìt dana Elsasser wo ìn da ditscha Truppa han müeßa kampfa (uf Frànzeesch „"Malgré-nous"“ gnannt).




</doc>
<doc id="46345" url="https://als.wikipedia.org/wiki?curid=46345" title="Höchst (Vorarlberg)">
Höchst (Vorarlberg)

Höescht oder Hüüscht (amtlich "Höchst") ischt a Gmoand in Öschteriich in Vorarlbearg im Bezirk Bregaz mit Iinwohner (Schtand ). 

Höescht lit am Rhii südlich vom Bodesee. Zue Höescht ghöret d Ortstoal Brugg, Hasefeld, Kirchdorf, Oberdorf und Unterdorf. Vom Gmuandsgbiet siand im Johr 1996 52,7 % Landwirtschaftsfläch, 1,4 % Wald, 10,8 % Sidlungsfläche und 35,1 % sunschtige Fläche gsi. 

Höescht ischt zum erschte Mol gnennt worde in ere Urkund vom 22. Juni 808 als "Hostadio" (881 "Hostetharro marcha").

Dr Bürgermoaschter vo Höescht ischt dr Herbert Sparr.

Dr Dialekt vo Höescht khört zum Bodeseealemannisch.



</doc>
<doc id="46346" url="https://als.wikipedia.org/wiki?curid=46346" title="Osterinsel">
Osterinsel

D Osterinsle (, rapanui "Rapa Nui") isch en Insle im Südostpazifik, wo isoliert gläägen isch, politisch zu Chile ghöört, geografisch aber zu Polynesie. Si lit südlig vom südlige Wändikräis. Dr Hauptort Hanga Roa isch 3526 km vo dr chilenische Küste (oder 3833 km genau gege Oste bis zur Küste) und 4251 km vo Tahiti äwägg. Die nöggsti Insle, wo bewoont isch, isch Pitcairn im Weste, 2078 Kilometer äwägg. 2012 häi uf dr Osterinsle 5806 Menschen gläbt. D Insle isch vor allem wäge de monumentale Stäiskulpture, de Moai, bekannt. Sit 1995 isch d Osterinsle as "Nazionalpark Rapa Nui" Däil vom UNESCO-Wälterb.




</doc>
<doc id="46347" url="https://als.wikipedia.org/wiki?curid=46347" title="Tuamotu-Archipel">
Tuamotu-Archipel

Dr Tuamotu-Archipel (früeneri Nääme: "Paumotuinsle", "Dangerous Islands", "Low Archipel") isch en Inselgrubbe im Südpazifik, wo zu Franzöösisch-Polynesie ghöort. Er lit östlig vo de Gsellschaftsinsle. Es isch die grössti Grubbe vo Koralleatoll uf dr ganze Wält und umfasst 78 Atoll vo verschidlige Gröösse mit e Hufe Äinzelinsle (Motu) und drei hoochi Koralleinsle. 45 Atoll si bewoont. Es lääbe dört öbbe 17'000 Lüt, wo die mäiste von ene Polynesier si. Wirtschaftlig und politisch si d Insulaner vo Frankriich abhängig und lääbe vo Subvenzioone, dr Brodukzioon vo Kopra, dr Zucht vo schwarze Perle und vom Turismus.



</doc>
<doc id="46355" url="https://als.wikipedia.org/wiki?curid=46355" title="Neue Hebriden">
Neue Hebriden

D Inselgrubbe Nöiji Hebride isch e Chetti vo Insle im Südpazifik. Si isch öbbe 700 km lang und lit 300 km südlig vo de Salomon-Insle, 460 km nordöstlig vo Nöikaledonie und 960 km westlig vo de Fidschi Insle.

Geopolitisch ghööre die Nöije Hebride mit iire öbbe 60 Insle zum Inselstaat Vanuatu. Si bilde die nordöstligi Gränze vom Korallemeer zum offene Pazifik. D Insle Espiritu Santo isch am witiste im Norde und Anatom am witiste im Süde vo allne Insle in de Nöije Hebride.

D Inselgrubbe grad nördlig bzw. nordöstlig vo Espiritu Santo (Banks-Insle und Torres-Inslen) ghööre geografisch nit zu de Nöije Hebride, aber doch zum Staat Vanuatu (Browinz Torba).

Das isch au richdig für die umstrittene Matthew- Und Hunterinsle, wo südlig vo de Nöije Hebride lige.

Dr erst Öiropäer wo die Insle entdeckt het, isch dr änglisch Seefaarer James Cook im Joor 1774 gsi. Dr Naame häi si vermuetlig überchoo wil si e chli wie die schottischi Inselgrubbe Üsseri Hebride usgseen.


</doc>
<doc id="46356" url="https://als.wikipedia.org/wiki?curid=46356" title="Neukaledonien">
Neukaledonien

Nöikaledonie (frz. "" „Neuschottland“) isch en Inselgrubbe im südlige Pazifik, wo zu Frankriich ghöört. D Aahänger vo dr Unabhängigkäit vo Nöikaledonie säge dr Inselgrubbe au „Kanaky“. Geografisch ghööre d Insle zu Melanesie. Nöikaledonie het dr Sonderstatus von ere "Collectivité sui generis" noch de Ardikel 76 und 77 vo dr franzöösische Verfassig. Bi me Referändum am 4. November 2018 häi 56,4 % vu dr Wähler gege d Unabhängigkäit vo Frankriichgstimmt.

Noch dr letschte Volkszelig im Joor 2009 het Nöikaledonie 245'580 Iiwooner. Sit 2008 ghöört s Nöikaledonische Barriereriff zum Wältnaturerb vo dr UNESCO.

D Wirtschaft bestoot vor allem us Handwärk, Bärgbau, Industrii und Turismus. 40 Kilometer vo dr Hauptstadt Nouméa äwägg isch dr internazionali Flughaafe La Tontouta, dr Flughaafe Megenta für lokali Flüg zu alle nöikaledonische Insle isch grad näbe Nouméa. S Stroossenetz isch guet usbaut. Dr grösst Haafe isch dr Haafe vo Nouméa. 

Öbbe 44 Brozänt vo dr Bevölkerig si Melanesier, die Wisse mache öbbe e Drittel us. Fast e Zääntel si vo Wallis und Futuna im südlige Pazifik. Fast alli Iiwooner schwätze Franzöösisch.




</doc>
<doc id="46358" url="https://als.wikipedia.org/wiki?curid=46358" title="Südgeorgien und die Südlichen Sandwichinseln">
Südgeorgien und die Südlichen Sandwichinseln

Südgeorgie und die Südlige Sandwitschinsle si e Britischs Überseegebiet im Südatlantik. D Insle si nume 3677 km vom Südpol äwägg. Si lige no nördlig vom südlige 60. Bräitigraad, usserhalb vom Gebiet, wo dr Antarktisvertrag gültig isch, wo in sim 4. Ardikel dr Status-quo ratifiziert. 

S Gebiet wird vo Argentinie beaasprucht, wo sich as Erb vo Spanie gseet, und sich druf stützt, ass d Spanier d Insle scho früener gsee häige. Woorschinlig isch aber Südgeorgie zum erste Mol im April 1675 vom britische Kaufmaa Anthony de la Roché gsichdet worde. 

Südgeorgie gältet as äins vo de wichdigste Bruetgebiet vom Königspinguin. Mä schetzt, ass dört öbbe 400'000 Königspinguin lääbe. Dr Bestand vo Goldschopfpinguin wird uf öbbe 5 Millione Dier gschetzt. Südgeorgie isch au e wichdige Lääbensruum für See-Elifante und Seelöije. In der Brumftzit chömme bis zu 350'000 See-Elifante an d Küste vo dr Insle, wäärend mä d Zaal vo Seelöije uf öbbe 2 Millione schetzt.
Berüemt si d Gebiet St. Andrew's Bay, Gold Harbour, Salisbury Plain und Fortuna Bay.
Mensche häi au Süüger iigschlebbt: Rendier, Ratte und Müüs.



</doc>
<doc id="46359" url="https://als.wikipedia.org/wiki?curid=46359" title="Karl Grunder">
Karl Grunder

Dr Karl (Kari) Grunder (* 20. November 1880 z Arni BE; † 5. Januar 1963 z Bärn) isch ä Schwizer Mundart-Schriftsteller gsy.

Dr Grunder Kari het z Lehrerseminar vo Hofwil absolviert und när aus Lehrer im Wiler Lütiwil bi Arni gschaffet. Speter het är de in Grosshöchstette und vo 1917 bis 1950 ar Pestalozzischuel z Bärn Schuel gä.

Är zeut mit sine zahlriche bärndütsche Theaterstück u Liederspiel zu de bekanntischte Mundarttheater-Outore vor Schwiz. Zäme mit em Otto vo Greyerz und em Emil Balmer het er ds Bärner Heimetschutz-Theater gründet. Drei vo sine Erzählbänd si afangs vo de 90er Jahr nöi ufgleit worde. A sim Geburtsort uf dr Hammegg steit hüt es chlises Dänkmal. Bis 2009 het dert ou jährlich im z Ehr d Hammegg-Chilbi stattgfunde.







</doc>
<doc id="46363" url="https://als.wikipedia.org/wiki?curid=46363" title="Schokolade">
Schokolade

Schoggi oder Schoggelaa, "Schoggolaa" oder Schoggelaade isch es Läbes- und e Gnussmiddel.

Ihri wesentliche Bestandteil si Gaggooprodukt und verschideni Zuckerarte, im Fall vo Milchschoggi si no zuesätzlich Milchprodukt din. Schoggi wird i reiner Form gnosse und als Halbfertigprodukt wiiterverarbeitet. S Wort leitet sich vom Name vom erschte gaggohaltige Getränk ab, em "xocóatl" (Nahuatl: "xócoc" ‚bitter‘, "atl" ‚Wasser‘; also ‚bitters Wasser‘) vo de Azteke z Mexiko. Debii handlets sich um e Mischig us Wasser, Gaggoo, Vanille und Cayennepfäffer.

S erschte Mal isch de Gaggobaum ("Theobroma cacao") vermuetlich um 1500 vor Chrischtus vo de Olmekä, wo im Tüüfland vo de mexikanische Golfküschte glebt hend, gnutzt worde. Öppe um 600 n. Chr. isch de Gaggo denn vo de Maya abaut worde.

D Azteke hend dem Gaggoogetränk, wo mit chaltem Wasser gmacht gsi isch, de Name "xocóatl" gä. Mit Hilf vo me Holzquirl, hütt spanisch "Molinillo" gnännt, het mer d Flüssigkeit schuumig ufgschlage. Nach de Überliferig isch d Gaggoopflanze vo göttlichem Ursprung. Em «Kakaogott» "Ek Chuah" z Ehre isch im April es Fäscht mit Tieropfer und Verteile vo Gschänk gfiiret worde. In Mexiko si vergliichbari Fiire beleit. Det si d Same vo de Pflanze usschliesslich als Getränk zuebereitet worde. Das Getränk isch allerdings de erwachsene Manne, wo vom Adel abstamme, vorbehalte. Kakao het damals als beruschends Läbesmittel gulte und isch darum – nach Aasicht vo de Azteke – nöd für Fraue und Chind geignet gsi. Bevorzugt isch es vo Chrieger, Prieschter oder zur Opferig vo vorgsehne Persone trunke worde.

Teilwiis hend d Gaggobohne aber au als Zahligsmittel gulte, so het zum Biispiil de König Moctezuma II. über e enormi Mängi vo däm Zahligsmiddel verfüegt. Als Zahligsmiddel hend d Gaggobohne nur taugt, falls si e perfekti Gstalt ufgwise und e gwüssi Farb gha hend. Usserdem hends müesse us eme bestimmte Teil vo Mexiko stamme. Di damaligi Chaufchraft wird dütlig, wenn mä weiss, ass für en guete Sklav mer öppe 100 gueti Kakaobohne het müesse zahle. Mer het uf d Qualität vom Kakao sehr grosse Wert gleit. Bsunders beliebt gsi isch de Gaggoo us "Xoconochco", em hüttige Bundesstaat Chiapas. I dere Gägend het mer am König di übliche Tribut i Form vo Bohne vo sehr gueter Qualität abgliferet.

Wo de Christoph Kolumbus Amerika entdeckt het, het er d Bedütig vo dere Pflanze nöd verstande, obwohl er demit in Berüerig cho isch. Ersch 1528 isch de si vo spanische Eroberer unter de Füerig vom Hernán Cortés nach Europa bracht und im Jahr 1544 erschtmals am spanische Hof trunke worde. De Europäer schmöckt di ungsüessti Schoggi aber nöd. Populär worde isch si ersch nach de Zuegab vo Honig und Rohrzucker. 1673 het de Holländer Jan Jantz von Huesden erschtmals öffentlich Schoggi in Breme usgschänkt. Ersch im 18. und 19. Jahrhundert sind grösseri Mänge vo Kakaobohne ghandlet worde, am meischte in Breme. Will de Gaggo aber sehr tüür gsii isch, hend en sich erscht nur riichi Adligi chöne leischte. Zwei Faktore hend denn aber die Waar zum Masseprodukt gmacht:


D Erfindig vo de Pressig gaht uf de Holländer "Coenraad Johannes van Houten" zrugg. Durch d Pressig het er d Gaggobutter us der Masse abgspalte. Das isch au das Verfahre, wo hüt no bruucht wird.

D Verwendig vom Gaggo und de Schoggi algemein sowohl als Läbesmiddel wie au als Medizin isch für Latinamerika und Europa beleit. D Schoggi isch als chräftigend und liecht verdaulich empfohle worde. No bis is 19. Jahrhundert isch Schoggi au i Apotheke als «Chräftigungsmittel» erhältlich gsii.

I de Schwiiz isch 1819 vom François-Louis Cailler in Vevey di erscht Schoggifabrik gründet worde. Ihm sind unter anderem d Schwiizer Firmene Philippe Suchard (1824) z Nöieburg, Lindt, Jean Tobler (1830; Toblerone) und Rudolf Sprüngli (1845) gfolgt. Di erscht Milchschoggi isch 1875 vom Daniel Peter und vom Henri Nestlé uf de Markt bracht worde. 1879 het de Rodolphe Lindt s “Conchierverfahre” vo de Schoggi entwicklet. Die Technigg und d Milchschoggi hend stets zum guete Ruef vo de Schwiizer Schoggi bitreit.

De Verchauf vo de Schoggi gscheht i de «Chocolaterie». Meischtens handlets sich debii um Verchaufsstelle wo direkt bim Produktionsort sind. Hützutags findet mer Chocolateriä als Kafi-Chocolaterie i de Städt.

Wie d Pflanze vo de Olmekä gnännt worde isch, isch bis hüt unbekannt. D Maya hend ere "ka-ka-wa" gseit, vo wo sich s i villne Sprache verwendete Wort "cacao" ableitet. Für s änglisch Wort "chocolate" sind di grosse Schwirigkeite vo de Spanier bin Leere vo iiheimische Sprache verantwortlich. Si hend di iiheimische Wörter eifach ihrere Sprechwiis apasst. D Maya hend de Schoggi "chocol haa" gseit, d Aztekä "xocólatl". D Spanier hend denn "chocol" ‚heiss‘ mit "atl" ‚Wasser‘ verbunde. Will si aber s "atl" am Schluss vome Wort nöd hend chöne usspräche, hend si drus eifach "ate" gmacht – so häts schliesslich s Wort "chocolate" ggää. Im eltere Schwiizertüütsch hät me das lang Wort i verschidene Variante gchännt: "Schoggolaa, Schoggelaa, Schoggelaade, Tschoggelaade, Tschuggelaade" und so wiiter; s Churzwort "Schoggi" chunt eigetli us de Chindersprach, hät sich im 20. Jahrhundert aber wiitume duregsetzt.

Hüt heissed d Frücht im Dütsche "Kakao". Nach de Verarbeitig lutet de Name im Dütsche "Schokolade" oder ebe im Alemannische "Schoggolade" oder churz "Schoggi". De wüsseschaftlich Name vom Kakaobaum isch "Theobroma cacao". "Theobroma" bedütet ‚Spiis vo de Götter‘, und dem isch s in Mittelamerika übliche Wort "cacao" agfüegt worde. 

Es git e Vilzahl vo Sorte und Qualitäte, Forme und Gschmacksrichtige. Es wird zwüsche Bitterschoggi (au Herreschoggi gnännt), Milchschoggi und wiisser Schoggi unterschide. E Schoggi, wo zum Bache und Glasiere geignet isch (mit eme höchere Fettateil), wird als "Kuvertüre" bezeichnet. Edleri Schoggi sind wäge de längere "Conchier-Ziit" türer, aber au zartschmelzender.

Bim Verchauf vo edlerer Schoggi werded au Unterscheidige nach em Aabougebiet vo de Gaggobohne gmacht. Debii werded au Qualitätsbegriff wie „Premier Cru" verwändet, wo vom Wii bekannt si. Näbe de obe bschribene "ächte" Schoggi wird für Schoggikeks oder au teilwiis bi industriell hergstelltem Glace e kakaohaltigi Fettglasur iigsetzt, wo nöd unter de Begriff vo de Schoggi fallt, will si kei Gaggobutter enthaltet.

Echti Trinkschoggi wird üblicherwiis us Milch (oder Wasser) und verchlinerete Schoggistückli hergstellt. Eventuell wird au no Zucker oder Verdickigsmiddel wie zum Bispiil Maismähl, Guarchernmähl oder Johannisbrotchernmähl dezuegäh. Dur s Erwärme vo de Milch (bzw. vom Wasser) funktioniert s Schmelze und Emulgiere besser.

Schoggi enthaltet di chemisch Verbindig Theobromin, was für villi Tier wie Chatze, Hünd, Vögel und Pferd e höcheri Toxizität als für de Mensch bedütet, will ihre Stoffwechsel s Theobromin nur langsam abboue chan. D Resorption nach de orale Ufnahm erfolgt fascht vollständig mit enere Bioverfüegbarkeit vo 77±12 %. D Halbwertsziit schwankt bim Hund zwüsche 6,5 und 17,5 Stunde; di Letali Dosis ("LD") lit bi öppe 300 Milligramm pro Kilogramm Körpergwicht. Das entspricht öppe 1,5 kg Vollmilchschoggi für en 10 Kilogramm schwere Hund; bi tröchnetem Kakaopulver (Ghalt Theobromin 28,5 mg/g Schoggi) sind das rund 100 g und bi Bitterschoggi (enthaltet 16 mg/g Schogi) öppe 190 g. Tödlichi Vergiftige sind meischtens uf e Herzarrhythmie, Hyperthermie oder Atemstillstand zruggzfüere. Bim Hund chönd scho Dose zwüschet 16 und 100 mg/kg zu Vergiftigssymptom wie en Erhöhig vom Bluetdruck oder vo de Pulsfrequenz, Verängig vo de Bluetgfäss, verringerti Reizschwelli vom Nervesystem und drum zu Unruhe, Zittere und Hyperreflexie bis hi zu Chrampfafäll, hüfig au Erbräche und Durchfall füere. En Hund, wo e grossi Mengi Schoggi gässe hät, sött möglichscht schnäll zum Erbräche gfüert und zum Tierarzt bracht werde.

Ufgrund unsachgmässer Verbruchergwohnheite und entsprächender Nachfrag sind unterdessä au spezielli, schoggiähnlichi Fuetermittel uf em Märt (zum Bispiil "Hundeschoggi"). Bi Chatze isch d Gfahr vonere Theobrominvergiftig aber griger, will si kei Gschmackschnoschpe für süessi Stoff bsitzed und drum Schoggi verschmähed.

Anderi Sügetier wie Ratte und Müüs chönd – wie de Mensch – s Theobromin rasch abboue. Allerdings chan de relativ höchi Fettghalt zu gsundheitliche Problem füere. In ere Studie isch au zeigt worde, dass sich d Hode vo männliche Ratte pathologisch veränderet hend, wo me de Versuechstier 30 Täg lang e Portion Theobromin gee het, wo am Körpergwicht agmesse gsi isch.

De höchi Schoggikonsum vo de Schwiiz und vo Dütschland isch au uf de Iichauf vo Feriegäscht und Grenzgänger zruggzfüere.







</doc>
<doc id="46365" url="https://als.wikipedia.org/wiki?curid=46365" title="Ascension">
Ascension

Ascension (au Himmelfaartsinsle) isch e chliini dropischi Insle im Südatlantik zwüsche Afrika und Südamerika, wo zum britische Überseegebiet St. Helena, Ascension und Tristan da Cunha ghöört. Iiri Hauptstadt isch Georgetown.
Dr Ursprung vo dr Insle isch vulkanisch. Si lit 80 km westlig vom Mittelatlantische Rugge. Vo Norde ud Süüde isch si öbbe 12 km grooss, vo Oste uf Weste öbbe 14 km. D Flechi isch öbbe 91 km² und dr höggsti Punkt („The Peak“, Green Mountain) isch 859 m über em Meer.

Uf dr Insle lääbe weniger as duusig Lüt.




</doc>
<doc id="46368" url="https://als.wikipedia.org/wiki?curid=46368" title="Fernando de Noronha">
Fernando de Noronha

Fernando de Noronha isch e brasilianischi Inselgrubbe im Atlantik. Iire Ursprung isch vulkanisch. D Insle ligge öbbe 350 km östlig vom brasilianische Festland und ghööre zum Bundesstaat Pernambuco. Dr Naame vom Archipel chunnt vom portugiisische Händler Fernão de Noronha, wo d Insle vo dr portugiisische Chrone gschänkt überchoo het für sini Verdienst um e Holzimport us Brasilie. 

D Inselgrubbe bestoot us 21 separate Landflechene mit ere Gsamtflechi vo 26 km². D Hauptinsle, won dr gliich Naame wie dr Archipel het, isch die grössti Insle und die äinzigi, wo bewoont isch. Si het e Flechi vo 17 km². Dr Morro do Pico isch die höggsti Erhebig uf dr Insle und isch 321 m hooch.

Näbe dr Hauptinsle het s non e baar chliini Insle:

S Klima isch s ganze Joor lang dropisch häiss. Die durchschnittligi Tämpratur isch 28 °C. Es git zwäi Jooreszite, d Drochezit (September bis Februar) und d Räägezit (Merz bis August).

D Hauptinsle isch sit öbbe 400 Joor besiidlet und het jetz fast 3'000 Iiwooner. Die mäiste lääbe im Hauptort Vila dos Remédios.

Vor zää Joor het d Bevölkerig no fast usschliesslig vom Fischfang und vo dr Landwirtschaft gläbt. Hüte schaffe nume no öbbe 40 Persone in dene Beriich, wäärend 500 im Turismussektor beschäfdigt si.



</doc>
<doc id="46369" url="https://als.wikipedia.org/wiki?curid=46369" title="Azoren">
Azoren

D Azore (port. "Ilhas dos Açores" [], uf Dütsch: "Habichtsinsle") si e Grubbe vo nüün gröössere und meerere chliinere portugiisische Atlantikinsle. D Hauptinsle isch São Miguel. D Azore lige 1'369 km westlig vom öiropäische Festland (Cabo da Roca) und 4.382 km ostwärts vo Nordamerika (US-Bundesstaat Virginia). D Insle Flores isch am nöggste zum nordamerikanische Festland, 2'342 km vo Nöifundland in Kanada äwägg. 

Verwaltigstechnisch bilde d Azore en autonomi Region vo Portugal, d "Região Autónoma dos Açores". Si si zwar zimlig wit vom öiropäische Festland äwägg, aber as Däil vo Portugal ghööre si zur Öiropäische Union.

Es läbe fast e Viertel Million Lüt uf de Azore, wo Landwirtschaft betriibe und Milch, Rindfläisch, Tee und Ananas broduziere oder im Turismus schaffe.




</doc>
<doc id="46371" url="https://als.wikipedia.org/wiki?curid=46371" title="Jugoslawien">
Jugoslawien

Jugoslawje (serbokroatisch Југославија/"Jugoslavija", ; werdlich ybersätzt "Südslawie") isch vu 1918/1929 bis 1992 bzw. vu 1992 bis 2003 en Schdaat im Südoschde vu Europa gsi. Er hät s Gebiet vu de hütige Schdaate Slowenie, Kroazie, Bosnie und Herzogowina, Serbie, Montenegro und Mazedonie umfasst.

Mr mueß drbyy zwischem erschde chenigliche Jugoslawje (zwische 1918 un 1944), em zwaide sozialistische Jugoslawje (zwische 1943/45 un 1991/92) un dr Bundesrepublik Jugoslawje (1992–2003), wo us Serbie und Montenegro bschdande hät, undrscheide.

Entschdande isch Jugoslawje als "Viilvölkerstaat" dür di Zerschlagig vu Österreich-Ungarn. Im Zweite Wältchrieg isch s Land vo Italie und Nazi-Dütschland bsetzt worde. Zerfalle isch där Schdaat aber z Lätscht dür di Autonomiibewegige vu dene einzelne Völker, was denn au dä Balkanchrieg usglöst hät.

D Lüt sind Slawe, wo zu de ethnische Gruppe vo Serbe, Kroate, Slowene, Albaner, Mazedonier usw. ghöred. D Bevölkerig redt verschidnigi slawischi Sproche und ghört zu underschidlige Religione.




</doc>
<doc id="46372" url="https://als.wikipedia.org/wiki?curid=46372" title="Old Royal Naval College">
Old Royal Naval College

S Old Royal Naval College, früener Royal Naval College und ursprünglig Greenwich Hospital, z Greenwich isch äins vo de bedütendste Barockbauwärk z Ängland und ghöört sit 1997 zum Wältkulturerb vo dr UNESCO.
Dr William III. het s 1696 as Hospital für alti und verwundeti Seelüt noch em Vorbild vom Hotel des Invalides z Bariis lo baue.Dr Christopher Wren und si Assistänt Nicholas Hawksmoor häi d Blään gmacht und uf e Bezaalig verzichdet. Die erste Bangsionär si 1705 iizooge, d Kapälle isch aber erst 1752 fertig worde.

Vo 1873 bis 1998 si d Geböid as "Royal Naval College" brucht worde, wo us Portsmouth do aane verläit worde isch. Hüte si si Däil vo dr Universidäät Greenwich, im King Charles’ Block befindet sich s Trinity College of Music. 



</doc>
<doc id="46376" url="https://als.wikipedia.org/wiki?curid=46376" title="Nordwestpassage">
Nordwestpassage

D Nordwestpassaasche isch dr Seewääg, wo im Norde vom amerikanische Kontinänt dr atlantisch mit em pazifische Ozean verbindet. Si goot über s Nordpolarmeer und sini Randmeer und dur d Meerstroosse, wo drzueghööre, dur dr kanadisch-arktisch Archipel. D Rute isch öbbe 5'780 Kilometer lang und wurd dr Seewääg vo Ostasie zur Ostkuüste vo Nordamerika und Öiropa wääsentlig verchürze. Mä cha sä aber wäge de klimatische Bedingige wirtschaftlig nid usnütze.
1520 het dr Magellan e Wääg um e Südspitz vo Südamerika gfunde und vo denn aa het d Idee von ere Nordwestpassaasche d Mensche nüm loosgloo. 1534 isch dr franzöösisch Kapitän Jacques Cartier um e Norde vo Nöifundland gseeglet zum Sankt-Lorenz-Strom aber in de neggste fast vier Joorhundert isch mä nid vil witer choo, und Expedizioone häi mänggisch draagisch gändet. Erst dr Roald Amundsen het e Wääg gfunde, und er het für d Räis vo 1903 bis 1906 brucht. Mit de Iisbrächer het im 20. Joorhundert e nöiji Epoche aagfange. Dr amerikanisch Iisbrächer SS Manhattan isch 1969 s erste Schiff gsi, wo nid het müesse überwintere und het für d Räis vo Weste uf Oste e chli mee as vier Wuche brucht. Hützudags git s e baar Schifflinie, wo im Spootsummer Faarte aabiete, aber wirtschaftlig het d Rute für e Handel käi Bedütig.




</doc>
<doc id="46377" url="https://als.wikipedia.org/wiki?curid=46377" title="Vitus Bering">
Vitus Bering

Dr Vitus Jonassen Bering (au "Behring"; russisch Витус Ионассен Беринг oder Иван Иванович Беринг "Iwan Iwanowitsch Bering"; dauft am 21. August/31. August 1681 z Horsens in Jütland; † 8. Dezember/19. Dezember 1741 uf dr Insle Awatscha, dr Beringinsle) isch e Marineoffizier und Entdecker vo dänischer Herkumft gsi, wo in russische Dienst gstande isch. Mä het em au dr „Kolumbus vom Zar“ gsäit. Er het under anderem bewiise, ass Asie und Nordamerika nit mitenander verbunde si.

1728 isch dr Bering vo Kamtschatka us dr Küste vo Sibirie nooch ins Nordpolarmeer gseeglet. 1730 isch er zrugg uf St. Petersburg und isch 1733 dr Läiter vo dr Zwäite Kamtschatka-Expedizioon worde, wo au as die Groossi Nordischi Expedizion bekannt worde isch (1733–1743). 1741 isch er bis uf Alaska choo, het sich scho bald uf d Zruggräis gmacht und isch an dr Küste vo dr Awatscha-Insle, wo mä rä spööter dr Naame Beringinsle gee het, gstrandet. Am 19. Dezämber 1741 isch er dört gstorbe, woorschinlig an Skorbut.




</doc>
<doc id="46382" url="https://als.wikipedia.org/wiki?curid=46382" title="Bakterien">
Bakterien

D Bakterie (Bacteria) ( "baktērion" „Stäbli“, Singular: s Bakterium, veraltet au: d Bakterie) bilde näbe dr Eukaryoten un Archaeen aini vu dr drei Domäne, wu hite alli Läbewäse dry yydailt wäre.

Bakterie sin wie d Archäe Prokaryote, des haißt, ihri DNA isch nit in eme Zällchärn din, wo vum Cytoplasma dur e Doppelmembran abgränzt isch, sunder bi ihne lyt d DNA wie bi allne Prokaryote frei im Cytoplasma, un zwar zämmedrängt in eme änge Ruum, em Nucleoid (Chärnequivalänt).

D Wisseschaft un Lehr vu dr Bakterien isch d Bakteriology.

Bakterie sin zum erschte Mol vum Antoni van Leeuwenhoek mit Hilf vun eme sälberböute Mikroskop in Gwässer un im mänschlige Speiz beobachtet un anne 1676 vun em in Bricht an d Royal Society of London bschribe wore.

Bis am Änd vum 20. Johrhundert isch dr Uusdruck „Bakterien“ in dr Mikrobiology fir alli mikroskopisch chlaine, zmaischt aizälligen Organisme bruucht wore, wu kai ächte Zällchärn hän un wäge däm zue dr Prokaryote ghere. Des drifft aber au zue uf d Archäe, wu syter eppe 1990 ere separate Domäne zuegordnet wäre. Fir d Abgränzig vu dr Archäe het mer in dr Ibergangszyt bis zue dr Definition vu dr drei Läbewäse-Domänen au d Uusdruck „Aigetligi Bakterie“ oder „Ächti Bakterie“ un as wisseschaftligi Name "Eubacteria" un "Archaebacteria" bruucht. Dr Name Eubacteria isch nit bsundersch glunge gsii, wel s au ne Bakteriegattig "Eubacterium" git. Hite nännt mer di bode Domäne vu dr Prokaryote "Bacteria" un "Archaea", di dritt Domäne sin d "Eukaryote".

Iber dreihundert Johr no dr erschte Bschryybig vu Bakterien un drotz uuzellige Arten, wo scho bschribe un katalogisiert sin, sin wahrschyns ainewäg di groß Meehait vu dr Bakterienarte, wu s git (ca. 95 bis 99 %), bishär nit bekannt un au nonig bschribe. Wäg däm isch s kai Wunder, ass allbott neji bsunderigi Arten entdeckt wäre. Anne 1999 isch s zem Byschpel s grescht bekannt Bakterium entdeckt wore: di sognännt Schwäfelperle vu Namibia, "Thiomargarita namibiensis", isch e Schwäfelbakterium, wu mit eme Durmäser vu bis zuen eme Dreiviertel Millimeter scho mit bloßen Aug sichtbar isch. S Bakterium mit dr wenigscht Gen isch "Carsonella ruddii". S het nume 159.662 Basebaar un 182 Gen. Däm Bakterium fähle wichtigi Gen, wu Bakterie zum Läbe bruuche, s läbt endosymbiontisch in spezialisierte Zälle vu Blattfleh. S Bakterium mit em chlaischte Genom, wu parasitär läbt, isch "Mycoplasma genitalium" mit 582.970 Basebaar. S Bakterium mit em chlaischte Genom, wu nit symbiontisch oder parasitär läbt, isch "Pelagibacter ubique" un het ca. 1,3 Millione Basebaar.

Bakterie git s in verschidene ussere Forme (in Chlammere Byschpel): chugelfermig, sognännti Kokke ("Micrococcus"), zilinderfermig, sognänti Stäbli ("Bacillus, Escherichia") mit meh oder weniger abgrundeten Änd, wändelfermig (Spirille, Spirochäte), mit Stiil ("Caulobacter"), mit Aahäng ("Hyphomicrobium"), mit mehzällige Trichom ("Caryophanon, Oscillatoria"), langi, verzwygti Fädemli, sognännti Hyphe, wu ne Mycel bilde (Streptomyzete), Gebild mit mehrere uuregelmäßig aagordnete Zälle ("Pleurocapsa"). Vylmol chemme Bakterien in Aggregat vor: Chugelchette ("Streptococcus"), e flechigi Anornig vu chugelfermige Zälle ("Merismopedia"), regelmäßigi dreidimensionali Anornig vu Chugle ("Sarcina"), Stäblichette ("Streptobacillus"), in Rehren yygschlosseni Stäblichette ("Leptothrix").

D Greßi vu Bakterien isch seli unterschidlig: Ihre Durmässer lyt zwische 0,1 un 700 µm, bi dr maischte rund 0,6 bis 1,0 µm. Ihri Lengi lyt in eme greßere Berych: bi Ainzelzälle zwische 0,6 µm (bi Kokke) un 700 µm, Hyphe chenne no lenger syy, di maischte Bakterie sin 1 bis 5 µm lang. S Volume vu dr maischte Bakterie lyt in dr Greßenornig vu 1 µm. Abgsääne vu wenigen Uusnahme chenne ainzelni Bakteriezälle mit bloßem Aug nit gsääne wäre, wel s Uflesigsvermege vum mänschligen Aug bi rund 50 µm lyt. Bsundersch chlai sin Mycoplasme, dr Durmässer vu dr chlaischte lyt bi rund 0,3 µm. Bsundersch groß sin e Huffe Cyanobakterie, ihre Durmässer lyt zmaischt zwische 2 un 8 µm. S grescht bishär bekannt Bakterium isch "Thiomargarita namibiensis", wu chugelfermig isch un wu mer mit eme Durmässer vu 300 – 700 µm au mit bloßem Aug cha sää. S Volume vum greschte Bakterium (Durmässer d 700 µm, Volume vun ere Chugle = 0,523 • d) isch rund 10 Milliarde mol greßer wie s Volume vum chlaischte (Durmässer 0,3 µm).

Bakterie hän zmaischt e Zällwand, all hän Cytoplasma mit Cytoplasmamembran un Ribosome. D DNA lyt as strangfermigs, in sich zuenig Molekil, as sognännt Bakteriechromosom frei im Cytoplasma vor. Bi ne Dail Bakterie chemme au zwai Bakteriechromosome vor, zem Byschpel bi "Ralstonia eutropha" Stamm H16. Vylmool git s im Cytoplasma no mee DNA in Form vu chlainere, au strangfermige, in sich zuenige Molekil, dr Plasmid, wu unabhängig vum Bakteriechromosom vervylfältigt un bi dr Furtpflanzig wytergee wäre oder vu aim Individuum uf e anders chennen iberdrait wäre. S Genom vum Darmbakterium "Escherichia coli" bstoht us rund 4,7 Millione Basebaar, wu d Sequänz vun ene vollständig bekannt isch. S DNA-Molekil isch rund 1,4 Millimeter lang mit eme Durmässer vu nume 2 Nanometer, s het rund rund 4400 Gen din. Drotz syre Lengi vum iber Döusertfache vum Zälldurmässer isch s uf eme Berych vu villicht dr Helfti vum Zälldurmässer hochgordnet zämmeglait (Nucleoid). In dr Zwischezyt sin au anderi Bakteriegenom vollständig sequänziert wore.

E Bsunderhait vu dr Bakterien isch au d RNA-Polymeras. Si hän nume aini un die bstoht us nume fimf Unterainhaite (α (2x), β, β' un ω). D RNA-Polymeras vu dr Archäe bstoht dergegen us 11–12 Unterainhaite, un Eukaryote hän mehreri RNA-Polymerase, wu us bis zue 12 Unterainhaite bstehn.

Zum Bakterie-Schema:

Läbeswys un Stoffwächsel vu dr Bakterie sin seli unterschidlig uusbregt. S git Bakterie, wu Suurstoff bruuche (aerobi Bakterien oder Aerobier), Bakterie, wu Suurstoff Gift fir si isch (obligat anaerobi Bakterien oder obligati Anaerobier), un Bakterie, wu tolerant gegeniber Suurstoff sin (fakultativi Anaerobier). E Dail Bakterie chenne Photosynthes mache, sin also phototroph, zem Byschpel di friejer Blaualge gnännte Cyanobakterie, di maischte sin dergege chemotroph. Vu dr Chemotrophe sin di maischte heterotroph, e Dail aber au chemoautotroph, un zwar lithoautotroph.

Mänki Bakterie (z. B. "Bacillus") bilde Duurstadie (Spore) uus, wu dr komplett Stoffwächsel ufhert. In däm Zuestand chenne d Bakterie fir si uuginschtigi – au extremi – Umwältbedingige iberstoh un mehreri döusert Johr iberduure. Anderi Bakteriegattige hän en anderi Strategy entwicklet un ihre Stoffwächsel diräkt an extremi Umwältbedingigen aabasst. Si wäre „Extremophili“ gnännt.

Di maischte Bakterie läben in dr Natur in Form vu Biofilm zämme.

D Bakterie vermehre sich asexuäll dur Zälldailig. Des cha Querdailig (bsundersch bi zilinderfermige Bakterie), dur Chnoschpig, dur Sporebildig oder uf anderi Art gschääne. Bi dr Endosporebildig chunnt s aber zmaischt nit zuen ere Vermehrig, wel vylmol nume ai Endospore je Zälle bildet wird (nume bi wenige Bakterie, zem Byschpel bi "Anaerobacter polyendosporus" un "Metabacterium", wäre mehreri Endospore je Zälle bildet). Alli Noochuu vu dr asexuälle Vermehrig wyse ne idäntisch Genom uf un bilde wäge däm e Klon.

Bin ere Konjugation chenne Bakterie mit Hilf vu dr sognännte Sexpili (Proteinrehre) DNA unterenander uusdusche (horizontalen un vertikale Gentransfer). Mit däne Sexpili chenne sich d Zälle aaneechere un derno iber e Plasmabrugg DNA (s ganz Bakteriechromosom oder nume dailwys un au Plasmid) vu aire Zälle zue dr anderen iberdrage. Wel d Pili nit diräkt bruucht wäre fir d DNA-Iberdragig, cha s die au ohni Pili gee, wänn sich zwoo Bakteriezällen äng anenander lege. Däär Gentransfer wird vor allem vu Gram-negative Bakterie praktiziert. Bi Gram-positive Bakterie herrscht vor allem dr Mechanismus vu dr Transduktion vor. Doderby wäre Bakteriophagen as Vektor gnutzt. Transformation, d Ufnahm vu blutte DNA, git s dergege chuum.

Bakterie bewege sich zmaischt dur freis Schwimmen im Flissigmedium mit Hilf vu Flagelle, au „Gaißle“ gnännt, wu andersch wie d Gaißle vu dr Eukaryote (z. B. Protischte) nit noch em „9+2-Muschter“ ufböue sin, sunder us eme lange, wändelfermige, rund 15 bis 20 nm dicke Proteinfade bstehn. Derzue dryybe d Flagelle d Bakterie nit dur e Formveränderig aa wie bi d Gaißle vu dr Eukaryote, sunder si wäre drillt wie ne Propeller. D Drillbewegig wird an ere komplizierte Basalstruktur dur e Protonestrom erzygt, ähnli wie bin ere Turbine, wu dur e Flissigkaits- oder Gasstrom aadribe wird. Fir des bruucht s e Protonekonzentrationsgfäll. Spirochaete bewege sich doderdur, ass si sich um sich sälder drille un sich wäg ihre wändelfermige Lyyb dur s Medium schruube. E Dail Bakterie bewege sich nit dur freis Schwimme, sunder dur Chroble, zem Byschpel Myxobakterien un e Dail Cyanobakterie.

Verschideni Umwältfaktore chenne ne Yyfluss haa uf d Bewegigsrichtig vu dr Bakterie. Die Reaktione wäre Phototaxis, Chemotaxis (Chemotaxis gegeniber Suurstoff: Aerotaxis), Mechanotaxis un Magnetotaxis gnännt.

Ufgrund vu biochemische Untersuechige nimmt mer hiten aa, ass er Dail Organälle, wu s in dr Zälle vu vyl Eukaryote het, urspringlig aigeständigi Bakterie gsii sin (Endosymbiontetheory); des bedrifft d Chloroplaschte un d Mitochondrie. Die Organälle zaichne si uus dur e Doppelmembran un s het e aigeni zirkuläri DNA din, wu s je no Art 5 bis 62 Gen druf het. Beleg fir die Theory sin d Ergebnis vu dr rRNA-Sequenzierig un d Organällprotein, wu ne sterkeri Homology zue dr Bakterieprotein uuswyse wie zue däne vu dr Eukaryote. D Codon vu Mitochondrion un Chloroplascht sin au ähnliger zue dr Codon Usage vu dr Bakterie.

Uuverzichtbar fir wichtigi geochemischi Stoffchraislaif sin e Huffe Bodebakterie, wu as Deschtruänte wirke (also organischi Subschtanz abböue) oder Nährsalz fir d Pflanze verfiegbar mache.

E großi Gruppe vu Bakterie bilde d Cyanobakterie, wu friejer au Blaualge gnännt wore sin, aber as Prokaryote nit zue dr Alge ghere. Si bedryybe Photosynthes un sin wäge däm unabhängig vu organischer Nahrig, bruuchen aber Liecht fir d Energyversorgig. Zämme mit dr Grienalge (Chlorophyta) un anderen Algegruppe bilde si s Phytoplankton in dr Meer un Sießgwässer un dodermit d Nahrigsgrundlag vu vyl Ekosischtem.

Speziälli Bakterie chemmen as Symbionten im Darm oder in anderen Organ vu vyl Läbewäse vor un wirke bi dr Verdauig un andere physiologische Vorgäng mit. "Escherichia coli" un Enterokokke sin di bekannteschte Verdrätter vu däre Gruppe. Aber au anaerobi Bifidobakterie ghere doderzue.

Bakterie spiilen im mänschlige Lyyb e großi Roll. Im mänschlige Darm läbe zem Byschpel e Vylzahl vu Bakterie, wu zämme d Darmflora bilde un d Verdauig ferdere. D Hut vum gsunde Mänsch isch vu harmlose Bakterie bsidlet, wu d Hutflora bilde. Bsundersch hochi Bakteriezahle finde sich uf dr Zehn.

Bakterie chenne aber au as Chranketserreger wirke. E Dail Bakterie verursache aitrigi Wundentzindige (Infektione), Sepsis (Bluetvergiftig) oder d Entzindig vu Organ (z. B. Bloteren- oder Lungenentzindig). Go sonige Chrakete vorbyyge, sin vu dr Hygiene, eme Fachbiet vu dr Medizin, zwoo Methode zum Kampf gege Bakterien entwicklet wore:

Sterilisation isch e Verfahre, wu medizinischi Grät un Materialie dermit chymfrei gmacht wäre.

Desinfektion isch e Verfahre, go d Zahl vu Bakterien uf dr Hut oder Gegeständ stark z vermindere (z. B. mit Händdesinfektionsmittel).

Sin d Bakterie mol in dr Lyyb yydrunge un hän e Infektion uusglest, stelle hite d Antibiotika ne wirksam Mittel gege Bakterie dar, zem Byschpel verschideni Penicillin, wu dur Schwimm us dr Gattig "Penicillium" bildet wäre. Penicillin stert d Synthes vu dr Bakterie-Zällwand, wäge däm wirkt s nume gege Bakterie, wu wachse. E Huffe Antibiotika sin aber im Lauf vu dr Zyt gege bstimmti Bakterien uuwirksam wore, wäge däm wäre Bakterien in mikrobiologische Laboratorien untersuecht un e Resischtänztescht durgfiert. Bi dr Bhandlig mit Antibiotika mueß mer druf Aachtig gee, ass nit nume pathogeni Bakterie, wu chrank mache, sunder au nitzligi Bakterie chenne gstert oder deetet wäre. Des chaan eso wyt goh, ass Bakterie vu dr Art "Clostridium difficile", wu normalerwys in ere gringe Aazahl im Darm läbe, aber vu Natur uus resischtänt sin gege ne Huffe Antibiotika, d Oberhand im Darm gwinne un schwäri Durfäll uuslese.

E Resischtänz gegen Antibiotika cha s vu Natur uus gee oder dur e Mutation. Ass sonigi Mutation zuefellig gschääne un nit dur s Antibiotikum uusglest wäre, hän d Biologe Max Delbrück un Salvador Edward Luria mit em Fluktuationstescht bewise.

En elteri Method vu dr Dekter bim Champf gege bakteriälli Infektione sin Operatione, wu dr Aiterhärd derby ufghaue un suufer gmacht wird, noch em alte latynische Chirurgespruch "„Ubi pus, ibi evacua“" – uf alemannisch: „Wu Aiter isch, dert duen e uuslääre.“ Bi große Aiterhärd isch die Method in Verbindig mit Antibiotika vyl wirksamer wie nume dr elainig Yysatz vu Antibiotika.

E Mänsch bstoht us rund 10 Billione (10) Zälle, uf un in ihm git s aber rund zehmol eso vyl Bakterie.

Im Muul vun eme Mänsch läbe insgsamt rund 10 Bakterie (Muulflora).

Uf dr mänschlige Hut git s bi re durschnittlige Hygiene rund hundertmol eso vyl Bakterie, nämli insgsamt ai Billion, wu aber seli unterschidlig verdailt sin: an dr Ärm sin s nume e baar Döusert, in faisigere Regione wie dr Stirne scho ne baar Millione un in fychte Regione wie unter dr Achsel e baar Milliarde pro Quadratzäntimeter. Dert läbe si vu rund zeh Milliarde Hutschiebe, wu alldag abgee wäre, un vu Mineralstoff un Lipid, wu us dr Hutporen abgschide wäre.

99 % vu allne Mikroorganisme, wu im un am mänschlige Lyyb läbe, nämlig iber 10 mit zmindescht 400 verschidenen Arte, dodrunter in dr Hauptsach Bakterie, läben im Verdauigstrakt, vor allem im Dickdarm un bilde zämme di sognännt Darmflora.

Sogar in dr Lunge vu gsunde Mänsche sin in dr letschte Zyt dur e neji Untersuechigsmethod im Ramme vun eme Mikrobiom-Projäkt (um 2007) 128 Arte vu Bakterien entdeckt wore. Bis dert isch dr Mikrobiologe no nie glunge, im Labor Bakterien us dr Lunge z vermehre, wäge däm het mer dänkt, d Lunge sei steril.

Ass e groß Aazahl vu Bakterie Stoff chenne produziere, wu fir dr Mänsch wichtig sin, wird in dr Biotächnik vylfeltig gnutzt. Näbe klassische Verfahren in dr Nahrigsmittel- un Chemikalieproduktion (Wyssi Biotechnology; vor allem Bioethanol, Essigsyyri, Milchsyyri, Aceton) ghert do au derzue, ass e Dail Bakterie problematischi Abfäll chenne abböue oder Medikamänt chenne produziere (vor allem Antibiotika, Insulin). Doderby spiile vor allem "Escherichia coli" un verschideni Arte vu Clostridie, "Corynebacterium", "Lactobacillus", "Acetobacter" un e Huffe anderi Bakterie ne Roll.

Vylmol wäre doderzue nitzligi Dail vum Genom vu bstimmte Bakterie in s Genom vu Bakterie yypflanzt, wu aifach z kultiviere un me oder weniger uugfehrli sin wie zem Byschpel "Escherichia coli" (Genmanipulation).

E phylogenetischi Klassifikation no morphologische un stoffwächselphysiologische Merkmol isch bi dr Bakterien in dr Regle nit megli, si mueß uf dr Basis vu dr molekulare Struktur ufböue wäre. D Klassifizierig goht in dr Hauptsach no phylogenetische Marker. Sonigi Marker sin zelluläri Makromolekil, wu d Zämmesetzig vun ene sich allme unterschaidet, je wyter ussenander d Organisme vum Verwandtschaftsgrad här sin. Zue dr wichtigschte sonige Molekil zellt d zurzyt d 16S-Unterainhait vu dr ribosomale RNA. D Basesequänz vu däre RNA soll di tatsächligen evolutionäre Beziehige unter dr Organisme widerspiegle.

S zurzyt vu dr maischte Bakteriologen akzeptiert phylogenetisch Sischtem vu dr Bakterien isch bschriben in "Taxonomic Outline of the Bacteria and Archaea", wu glychzytig e Klassifikation vu dr Archäe vornimmt. Do wird des Sischtem fir d Domäne Bacteria bis uf Ornigsebeni widergee:
Voreb mer phylogenetisch begrindeti Sischtem het chennen ufstelle, isch mer uf anderi Merkmol aagwise gsii. Molekularbiologische Merkmale, wu hite gängig sin un wu mer brucht go phylogenetischi Verwandtschafte ufzstelle, het mer dertemol nonig chenne uusefinde.

Des isch e Byschpel fir veralteti („klassischi“) Sischtem. D Prokaryote („Schizophyta“) bilde dodin e Abdailig vu dr Pflanze.

Abdailig Schizophyta („Spaltpflanze“, het alli Prokaryoten umfasst = „Anucleobionta“)





</doc>
<doc id="46383" url="https://als.wikipedia.org/wiki?curid=46383" title="Ibach">
Ibach

Ibach isch de Name vo folgende Ort:

Ibach isch de Name vo folgende Flüss:
Ibach isch de Name vo folgende Persone:
Ibach bezaichnet :


</doc>
<doc id="46384" url="https://als.wikipedia.org/wiki?curid=46384" title="John Webber">
John Webber

Dr John Webber, äigentlig Johann Wäber (* 6. Oktober 1751 z London; † 29. April 1793 z London), isch en änglische Mooler vo schwizerischer Härkumft gsi.

Dr John Webber isch dr Soon vom Bärner Bildhauer Abraham Wäber gsi, wo uf London usgwanderet isch, und isch dört uf d Wält choo. Vo 1757 aa het er z Bärn gläbt bi sinere umverhürooteti Dante Rosina Wäber, wo d Schwöögere vom Ebenist Mathäus Funk gsi isch. Vo 1767 bis 1770 isch er Leerling bim Landschaftsmooler Johann Ludwig Aberli gsi und het denn an dr Académie Royale z Bariis studiert. E groosse Däil vo sinere Zit het dr Webber z London gläbt.

Vo 1776 bis 1780 isch er as Zäichner uf die dritti Südsee-Expedizioon vom James Cook gange.
Zrugg us dr Südsee het dr Webber bi Ustellige vo dr Royal Academy sini Wärk zäigt, und isch 1791 en R.A. (Köönigliche Akademiker) vo dr Royal Academy worde. Er het vor allem Landschafte gmoolt, mänggisch mit Gstalte din wie im Bild "A Party from H.M.S. Resolution shooting sea horses", wo 1784 in dr Royal Academz usgstellt worde isch, und si "The Death of Captain Cook" isch as Stich bekannt worde. 

Dr Webber isch 1793 z London gstorbe.



</doc>
<doc id="46385" url="https://als.wikipedia.org/wiki?curid=46385" title="Íñigo Ortiz de Retez">
Íñigo Ortiz de Retez

Dr Íñigo Ortiz de Retez isch e spanische Seefahrer un Entdecker im 16. Johrhundert gsii.

Am 16. Mai 1545 isch dr Ortiz de Retez as Kommandant vu dr "San Juan" vum Hafe vu Tidore, ere Insle vu dr Molukke, losgsäglet. Im Juni isch er zue dr Insle Neiginea chuu un isch an dr Nordkischte lang gsäglet. Am 16. Juni isch er an drei Insle verbychuu, wun er "La Sevillana" (Supiori Island), "La Callega" (Biak Island) un "Los Martyre" (Numfor Island) gnännt het.

Am 20. Juni isch er dr Mindig vum Mamberamo glandet, wun er "San Augustin" gnännt het. Är het d Insle fir di spanisch Chrone in Bsitz gnuu un si "„Nueva Guinea“" gnännt, wel ihn d Kischte un d Yywohner an die vum weschtafrikanische Ginea gmahnt het. 

Dr Ortiz de Retez isch derno no Norde un schließli wider uf Tidore zruckgsäglet, wun er am 3. Oktober 1545 aachuu isch.



</doc>
<doc id="46386" url="https://als.wikipedia.org/wiki?curid=46386" title="George Vancouver">
George Vancouver

Dr George Vancouver (* 22. Juni 1757 z King’s Lynn, Norfolk; † 10. Mai 1798 z Petersham bi Richmond upon Thames, Surrey) isch en Offizier in dr britische Royal Navy gsi und en Entdecker. Er isch für d Erforschig vo dr Pazifikküste vo Nordamerika vo Kalifornie über Oregon, Washington und British Columbia bis uf Alaska bekannt worde. Er het au d Südwestküste vo Australie erforscht und mit em Kamehameha I., wo spööter Köönig vo Hawaii worde isch, Verhandlige gfüert. Noch iim si d Groossstedt Vancouver in dr kanadische Browinz British Columbia, Vancouver im US-Bundesstaat Washington und d Insle Vancouver Island benennt.
Dr Vancouver isch Midshipman uf em Cook sim Schiff "HMS Discovery", won dä si dritti Südseeräis (1776–1779/1780) gmacht het. 1780 isch er zum Lütnant befürderet worde. 1782 isch er bi dr Schlacht vo Les Saintes drbii gsi. 1791 isch er mit dr HMS Discovery und und dr HMS Chatham d Südwestküste vo Australie go kartografiere und drbii häi si d Snaresinsle und d Chatham-Insle entdeggt. denn si si über Tahiti uf Hawaii. Vo 1792 bis 1794 het er d Westküste vo Noramerika erforscht und isch jede Winter uf Hawaii go überwintere. Dört het er em Kamehameha I. ghulfe d Inselgrubbe politisch z veräinige. Über s Kap Hoorn isch er denn häimgfaare. Dört isch er für si Verhalte stark kritisiert worde. Er isch chrank worde, het sich im Novämber 1795 vo dr Royal Navy lo bangsioniere und isch uf Petersham, eme chliine Dorf bi Richmond upon Thames go woon, und het dört si Expedizionsbricht gschriibe. Er isch am 10. Mai 1798 gstorbe.




</doc>
<doc id="46387" url="https://als.wikipedia.org/wiki?curid=46387" title="Heinrich Zimmermann (Entdeckungsreisender)">
Heinrich Zimmermann (Entdeckungsreisender)

Dr Heinrich Zimmermann (* 17. Oktober 1741 z Wiesloch; † 3. Mai 1805 z Starnberg) isch bi dr letschte Räis vom James Cook drbii gsi.

Dr Zimmermann het Gürtler gleert und isch scho jung us siner kurpfälzische Häimet drvo. Er isch zerst uf Gämf, denn uf Lyon und spööter uf Bariis. Im Joor 1776 isch er uf London und isch Matroos uf em Cook sim Schiff worde, wo d NordwestpassageNordwestpassaasche vo Asie uf Öiropa het welle go sueche.

Die änglischi Admiralidäät het s zwar verbote, aber dr Zimmermann het äinwääg uf dr Räis Notize gmacht. 1781 isch er wider z Dütschland gsi und het s Buech "Heinrich Zimmermanns von Wissloch in der Pfalz, Reise um die Welt, mit Capitain Cook" veröffentligt. Das het Erfolg ghaa und dr Kurfürst Karl Theodor het dr Zimmermann zum „Churfürstliche Liibschiffmäister“ ernennt.

Im Joor 1787 het dr Zimmermann e zwäijöörigi Räis uf Ostasie gmacht, und isch z China und z Bengale gsi.





</doc>
<doc id="46388" url="https://als.wikipedia.org/wiki?curid=46388" title="Tobias Streck">
Tobias Streck

Dr Tobias Streck (* 1976 z Offeburg) isch e dytsche Germanischt un syt 2009 Laiter vu dr Arbetsstell Badisches Wörterbuch.

Dr Streck isch z Zell-Weierbach, eme Stadtdail vu Offeburg, ufgwachse. Vu 1983 bis 1992 isch er uf d Grund- un Hauptschuel Zell-Weierbach gange un vu 1992 bis 1994 uf di Gwärbli-Tächnischi Beruefsfachschuel z Offeburg mit dr Fachrichtig Elektrotächnik. Derno isch dr Streck uf s Tächnisch Gymnasium z Offeburg un het dert anne 1997 s Abitur gmacht.

Ab em Augschte 1997 bis zum Augschte 1998 het er sy Zivildienscht glaischtet im Kolpinghuus uf Schönburg bi Oberwesel.

Dr Tobias Streck het derno im Wintersemeschter 1998/99 an dr Universitet Fryburg e Studium mit dr Fächer Wisseschaftligi Bolitik un Dytsch uf Lehramt aagfange. As Studänt het dr Streck vu 1999 bis 2003 as Wisseschaftligi Hilfschraft im DFG-Projäkt „Dialektintonation“ unter dr Laitig vum Profässor Peter Auer gschafft.

Im Mai 2004 het er s 1. Staatsexame gmacht mit dr Arbet „Finale Dehnung im Deutschen. Eine kontrastive Untersuchung zu den städtischen Varietäten von Mannheim und Hamburg“. Uf Wärchverdragsbasis het er anne 2004 vier Monet lang im Forschigsprojäkt „Südwestdeutsche Dialektsyntax“ unter dr Laitig vum Peter Auer mitgschafft. Im Dezämber 2004 het er derno sy Studium mit em Magister Artium in Sprochwisseschaft vum Dytsch un Wisseschaftligi Bolitik abgschlosse.

Vum Oktober 2004 bis zum Septämber 2006 het er am Dytsche Seminar I an dr Universitet Fryburg as Wisseschaftligen Aagstellte im Arbetsberych Gschichtligi Landeskund gschafft un ab em Oktober 2006 derno bis Dezämber 2009 as Wisseschaftligen Aagstellte im DFG-Projäkt „Phonologischer Wandel am Beispiel der alemannischen Dialekte Südwestdeutschlands im 20. Jahrhundert“.

Syt em Septämber 2009 isch er Laiter vu dr Arbetsstell Badischs Werterbuech am Dytsche Seminar vu dr Universitet Fryburg as Noofolger vum Rudolf Post.

Im Septämber 2010 het dr Streck bim Peter Auer im Fach Sprochwisseschaft vum Dytsche promoviert mit em Thema „Phonologischer Wandel im Konsonantismus der alemannischen Dialekte Baden-Württembergs. Sprachatlasvergleich, Spontansprache und dialektometrische Studien.“



Dr Streck spiilt Mandoline un isch au langi Johr 2. Dirigänt vum Mandoline- un Gitarreverain Zell-Weierbach gsii.




Sandra Hansen / Christian Schwarz / Philipp Stoeckle / Tobias Streck (Hrsg.): "Dialectological and Folk Dialectological Concepts of Space. Current Methods and Perspectives in Sociolinguistic Research on Dialect Change." de Gruyter, Berlin 2012 (linguae & litterae 17). 




</doc>
<doc id="46389" url="https://als.wikipedia.org/wiki?curid=46389" title="Neuguinea-Kompagnie">
Neuguinea-Kompagnie

D Neiginea-Kompany (dt. "Neuguinea-Kompagnie" oder au "Neuguinea-Compagnie") isch e Gsellschaft gsii, wu anne 1882 z Berlin dur Bankier un Großfinanzier as "Neuguinea-Konsortium" grindet woren isch. Ihre Ziil isch dr Ufchauf vu Kolonialbsitz in dr Sidsee gsii, vor allem z Neiginea, im Bismarck-Archipel un dr Salomone. Zue dr Grindungsmitglider hän unter anderem dr Bankier Adolph von Hansemann un dr Gerson von Bleichröder ghert.

Wu Großbritannien im Augschte 1884 dr Oschtdail vu Neiginea fir d Chrone annektiert het, het dr Agänt vum Neiginea-Konsortium Otto Finsch im Dezämber vum nämlige Johr dr Aaspruch uf d Nordoschtkischte vu Neiginea un dr Bismarck-Archipel gstellt. Doderdur het er verhinderet, ass Großbritanne s ganz Biet in Bsitz gnuu het, was vor allem dur di britisch Kolonialverwaltig z Queensland (Auschtralie) gforderet woren isch. Großbritannie het ab 1884 dr Sidostdail vu Neiginea regiert (→ Britisch-Neiginea) un ab 1889 isch dr Weschtdail zuen ere Kolony vu dr niderlande wore (→ Niderländisch-Neiginea). 

Im Friejohr 1885 isch s "Neuguinea-Konsortium" dur dr Hansemann umgnännt wore in "Neuguinea-Kompagnie", wu dur wyteri Finanzier wie dr Guido Henckel von Donnersmarck, dr Christian Kraft zu Hohenlohe-Öhringen un dr Adolph Woermann unterstitzt woren isch. Noch em Aaschluss vu dr Hamburger Firma "Robertson & Hernsheim" an d Kompany het die am 17. Mai 1885 mit em chaiserlige „Schutzbrief“ d Hohaitsrächt fir dr Nordoschte vu Neiginea (Chaiser-Wilhelms-Land) un dr Bismarck-Archipel iberdrait iberchuu. Am 13. Dezämber 1886 sin d Nord-Salomone (Bougainville, Choiseul, Isabella u. a.) derzue chuu. D Iberschrybig vu dr landeshohaitlige Rächt het bedytet, ass d Neiginea-Kompany autonomi Sälbschtverwaltigrächt ghaa het un s Land, wun ere vu, Dytsche Rych zuegstande woren isch, het chenne in Bsitz nee un au aigeständig het chenne Verdreg abschließe mit dr yyhaimische iber Land. S Rächt, Beziehige mit främde Mächt z regle, isch aber dr chaiserlige Regierig vorbhalte blibe. Di hegschte Verwaltigsinschtanz fir d Biet isch dr Landeshauptmann gsii.

Am 7. Oktober 1898 isch s Dytsch Rychzwunge gsii, d Hohaitsrächt fir d Kolony Chaiser-Wilhelms-Land zruckzchaufe, wel d Neiginea-Kompany churz vor dr Insolvänz gstanden isch. Ab 1899 het s Chaiserrych d Kolonien as Dail vu Dytsch-Neiginea verwaltet. An d Stell vum friejere Landeshauptmanns isch dr chaiserli Gouverneur drätte, wu sy Sitz z Herbertshöhe im Bismarck-Archipel ghaa het. Friedrich-Wilhelm-Hafen het doderdur sy Stellig as Verwaltigshauptstadt verlore.

D Ziil vu dr Komapny sin vor allem in dr Erforschig vum Biet fir d Vorberaitig vu Bodespekulationen un in dr Yyrichtig vun ere dytsche Verwwaltig gläge. Handel un d Plantaschewirtschaft hätt in dr Zuechumpft dur dytschi Sidler in Gang sotte brocht wäre. D Verwaltigscheschte sin waidli aagstige, wel di ideologisch ufgladene Vorurdail, wu ne Zämmenarbet mit dr Yyhaimische behidneret ghaa hän, hän d Gsellschaft zytwylig derzue zwunge, Arbetschreft vu Java un China z importiere. Go neji Plantasche aalege, het dr Hansemann scho 1891 en anderi Gsellschaft grindet ghaa, d Astrolabe-Kompany. Si het bis zue ihre Zämmefierig mit dr Neiginea-Kompany 1896 d Plantasche z Stephansort un z Erima bedribe.

Syt er anne 1893 het s iber dr Norddytsch Lloyd e regelmäßigi Dampferverbindig zwisch em Biet vu dr Gsellschaft un Singapur gee. D Verkchehrsaabindig isch ain vu dr wichtigschte Cheschtefktore vu dr Unternämmig gsii. Derzue isch d Kompany syter 1894 fir d Bregig vu dr Neiginea-Mark verantwortli gsii, wu glychwärtig zue dr Rychsminze gsii isch. Si het e chlaini „Schutzdruppe“ unterhalte un het syter anne 1885 d "Nachrichten für und über Kaiser Wilhelms-Land und den Bismarck-Archipel" uusegee.

Klimatischi Bedingige, ne stark formalisierti Verwaltig un Missmanagement – dr Hansemann die het vu Berlin uus verwaltet – hän dr Gsellschaft mit ihre Unternämmigen uf Neiginea hochi Verluscht yybrocht, wu s Dytsch Rych mit dr Ibernahm vu dr Hohaitsrächt anne 899 derfir het mießen yystoh. 

Au no 1899 isch d Kompany wyter Gschäft dribe in dr pazifische Kolonie. Si het umfangrychi Versuech unternoo mit em Aaböu vu Dubak, Böuwulle un andere tropische Gwächs. Speter isch dr Schwärpunkt uf dr Aaböu vu Kokosnuss un d Verwärtig vu dr Kokospalme, vor allem uf Kopra glait. Vor allem z Konstantinhafen un z Herbertshöhe isch derzue au Ryys, Wälschchorn u. a. fir dr aige Bedarf aaböue wore. Im Hauptort Friedrich-Wilhelmshafen sin in erschter Linie Nutzhelzer gwunne wore, e chlaini Rinderzucht het s dert au gee.

Um 1899 isch d Gsamtflechi vum Schutzbiet uf rund 252.000 Quadratkilometer gschetzt wore, su sich us ca. 179.000 fir s Chaiser-Wilhelms-Land, 52.000 vum Bismarck-Archipel un 21.000 vu dr Salomons-Insle zämmegsetzt ghaa hän. 

Um 1900 sin, wäg dr starke Vergreßerig vu dr Plantaschebiet, wider Arbetschreft aagworbe wore. Wie scho vorhär sin die vu Java un China chuu, un d Kompany het dur indiräkte Zwang – mer het e Chopfstyyr fir Yyhaimischi ghobe – au Yyhaimischi as Arbetschreft chenne rekrutiere. D Kompany het aber nie ne Wäg gfunde, ihri Inträsse mit däne vu dr Yyhaimische z verbinde, so dass sälli am Änd numen as „Ressource“ aagsääne wore sin, wu s gulte het mit gringem Cheschtenufwand uuszbyte.

Zum 8. Februar 1900 isch d Gsellschaft us dr Rächtsform vun ere preußische Korporation in e dytschi Kolonialgsellschaft umwandlet wore.

Anne 1904 het d Kompany Grundbesitz vu 138.778 ha ghaa, dodervu 92.046 ha uf Chaiser-Wilhelms-Land un 46.732 ha uf em Bismarck-Archipel. Am Aafang vum Erschte Wältchrieg het dr Neiginea-Kompany rund d Helfti vu allem europäische Bsitz im Biet ghert.

Am 5. Novämber 1885 isch d Station Finschhafen grindet wore. Dert isch bis anne 1891 dr Sitz vu dr Kolonialverwaltig vu dr Komany gsii. Noch ere Malaria-Epidemy hän sich di Verantwortlige fir e Verlegig vu dr Verwaltig in e klimatisch gsinderi Region entschiden un hän zerscht ibergangswys vu 1891 bis 1892 d Handelsstation Stephansort gwehlt. Ändgiltige Sitz isch derno Friedrich-Wilhelm-Hafen wore (hite Madang). Anderi Statione sin Konstantinhafen (hite Erimba), Hatzfeldhafen un Herbertshöhe z Neupommern (hite Kokopo z Neibritannie) wore. Hatzfeldhafen isch 1891 wider ufgee wore.

Landeshauptmanne vu dr Neiginea-Kompany sin gsii:

Noch em Erschte Wältchrieg het d Gsellschaft anne 1920 ihre gsamte Bsitz in dr dytsche Kolonie dur Entaignig verlore. Mit dr Entschädigungszahlige vum Rych het si sich derno nei uusgrichtet un anne 1921 d Kaffeepflanzig El Negrito z Venezuela (sidli vu dr Hauptstadt Caracas) erworbe.

Uf Fernado Poo im weschtafrikanische Spanisch-Ginea isch no spanischem Rächt d "Drumen S.A." grindet wore, wu Mehlbanane un Kakao aaböue het un wu ne Handelsbedrib im franzesische Mandatsbiet Kamerun aaglideret gsii isch. 

Dur dr Zweet Wältchrieg het d Gsellschaft wider fascht ihre ganz Vermege verlore. Im Johr 1947 isch dr Sitz vu dr Gsellschaft uf Hamburg verlageret wore. Im Johr 1968 het e usserordeligi Hauptversammlig d Uflesig vu dr Gsellschaft bschlosse. Meehaitsaigner isch am Änd d "Afrikanisch Frucht-Compagnie Laeisz & Co." z Hamburg gsi.



</doc>
<doc id="46391" url="https://als.wikipedia.org/wiki?curid=46391" title="Arrondissement Brest">
Arrondissement Brest

S Arrondissement Brest (frz. "Arrondissement de Brest", bret. "Arondisamant Brest") isch e Verwaltigbezirk vum Département Finistère in dr franzesische Region Bretagne. Verwaltigssitz (Unterpräfektur) isch Brest.

S bstoht us 12 Kanton un 77 Gmaine.



</doc>
<doc id="46392" url="https://als.wikipedia.org/wiki?curid=46392" title="Arrondissement Châteaulin">
Arrondissement Châteaulin

S Arrondissement Châteaulin (frz. "Arrondissement de Châteaulin", bret. "Arondisamant Kastellin") isch e Verwaltigbezirk vum Département Finistère in dr franzesische Region Bretagne. Verwaltigssitz (Unterpräfektur) isch Châteaulin.

S bstoht us vier Kanton un 58 Gmaine.



</doc>
<doc id="46393" url="https://als.wikipedia.org/wiki?curid=46393" title="Arrondissement Morlaix">
Arrondissement Morlaix

S Arrondissement Morlaix (frz. "Arrondissement de Morlaix", bret. "Arondisamant Montroulez") isch e Verwaltigbezirk vum Département Finistère in dr franzesische Region Bretagne. Verwaltigssitz (Unterpräfektur) isch Morlaix.

S bstoht us vier Kanton un 60 Gmaine.



</doc>
<doc id="46394" url="https://als.wikipedia.org/wiki?curid=46394" title="Arrondissement Quimper">
Arrondissement Quimper

S Arrondissement Quimper (frz. "Arrondissement de Quimper", bret. "Arondisamant Kemper") isch e Verwaltigbezirk vum Département Finistère in dr franzesische Region Bretagne. Verwaltigssitz (Unterpräfektur) isch Quimper.

S bstoht us 11 Kanton un 84 Gmaine.



</doc>
<doc id="46395" url="https://als.wikipedia.org/wiki?curid=46395" title="William Bligh">
William Bligh

Dr William Bligh (* woorschinlig am 9. Septämber 1754 z Plymouth; † 7. Dezämber 1817 z London) isch e britische Seeoffizier und Guvernöör vo New South Wales in Australie gsi. Er isch wäge dr Möiterei uf em Schiff "Bounty", wo under sim Befääl gstande isch, bekannt worde und wäge dr 3600 Seemäile lange Faart im ene offene Boot vom Oste vo Polynesie bis zur Insle Timor, won er gmacht het mit e baar Lüt wo zuen em gstande si wäärend dr Möiterei.

Dr Bligh het au dr James Cook uf sinere dritte Räis in d Südsee als Navigator uf dr "Resolution" begläitet und het beobachdet, wie dr Cook uf Hawaii vo Iigeborene ermordet worde isch. D Charte wo dr Bligh uf dere Expedizioon gmacht het, si so genau gsi, ass mä e Däil von ene bis in s 20. Joorhundert no brucht het.
Dr Ruef vom Bligh, wo nid nume äine vo de beste Nawigatore vo sinere Zit gsi isch sondern au e humane Kapitän, isch vo de Familie vo de Möiterer schlächt gmacht worde.
Das falsche Bild von em häi au im 20. Joorhundert Romään wie „Meuterei auf der Bounty“ vom Charles Bernard Nordhoff und James Hall und Film über d Möiterei, wie dä vo 1935 mit em Clark Gable und em Charles Laughton oder im Lewis Milestone si Film us em Joor 1962 mit em Marlon Brando als Christian und em Trevor Howard as Bligh, witer verbräitet.





</doc>
<doc id="46396" url="https://als.wikipedia.org/wiki?curid=46396" title="Kanton Brest-Bellevue">
Kanton Brest-Bellevue

Dr Kanton Brest-Bellevue (breton. "Kanton Brest-Bellevue", frz. "Canton de Brest-Bellevue") isch bis Merz 2015 e Kanton im Arrondissement Brest im franzesische Département Finistère in dr Region Bretagne gsii. 

Dr Kanton het Dail vu dr Stadt Brest umfasst, wu au Hauptort vum Kanton gsii isch. Zum Kanton hän d Stadtviertel Bellevue-Centre, Kerbernier, Kergoat, Kerhallet-Quizac, Lanrédec, Le Bergot un Le Bouguen ghert. 

Verdrätter im conseil général vum Département isch dr Jean-Luc Polard gsii.

D Stadt Brest isch vu 1793-1801 ai Kanton gsii. Anne 1801 isch d Stadt in d Kanton Brest-Ville, Brest-2 un Brest-3 ufdailt wore. Im Johr 1973 isch Brest-Ville in Brest-1 umgnännt wore un derzue sin d Kanton Brest-4, Brest-5, Brest-6 un Brest-7 gschaffe wore, anne 1985 au no dr Kanton Brest-8. Di hitig Unterdailig vu dr Stadt Brest un e baar Vorortgmaine in d Kanton Brest-Bellevue, Brest-Cavale-Blanche-Bohars-Guilers, Brest-Centre, Brest-Kerichen, Brest-Lambezellec, Brest-L'Hermitage-Gouesnou, Brest-Plouzané, Brest-Recouvrance, Brest-Saint-Marc un Brest-Saint-Pierre isch anne 1991 gschaffe wore gsii.


</doc>
<doc id="46398" url="https://als.wikipedia.org/wiki?curid=46398" title="Kanton Brest-Cavale-Blanche-Bohars-Guilers">
Kanton Brest-Cavale-Blanche-Bohars-Guilers

Dr Kanton Brest-Cavale-Blanche-Bohars-Guilers (breton. "Kanton Brest-Ar Gazeg Wenn-Boc'harzh-Gwiler-Leon", frz. "Canton de Brest-Cavale-Blanche-Bohars-Guilers") isch bis Merz 2015 e Kanton im Arrondissement Brest im franzesische Département Finistère in dr Region Bretagne gsii. 

Verdrätter im conseil général vum Département isch dr Pascale Mahé gsii.

Dr Kanton het Dail vu dr Stadt Brest umfasst, wu au Hauptort vum Kanton gsii isch, un d Gmaine Bohars un Guilers.

D Stadt Brest isch vu 1793-1801 ai Kanton gsii. Anne 1801 isch d Stadt in d Kanton Brest-Ville, Brest-2 un Brest-3 ufdailt wore. Im Johr 1973 isch Brest-Ville in Brest-1 umgnännt wore un derzue sin d Kanton Brest-4, Brest-5, Brest-6 un Brest-7 gschaffe wore, anne 1985 au no dr Kanton Brest-8. Di hitig Unterdailig vu dr Stadt Brest un e baar Vorortgmaine in d Kanton Brest-Bellevue, Brest-Cavale-Blanche-Bohars-Guilers, Brest-Centre, Brest-Kerichen, Brest-Lambezellec, Brest-L'Hermitage-Gouesnou, Brest-Plouzané, Brest-Recouvrance, Brest-Saint-Marc un Brest-Saint-Pierre isch anne 1991 gschaffe wore gsii.


</doc>
<doc id="46399" url="https://als.wikipedia.org/wiki?curid=46399" title="Kanton Brest-Centre">
Kanton Brest-Centre

Dr Kanton Brest-Centre (breton. "Kanton Brest-Kreiz", frz. "Canton de Brest-Centre") isch bis Merz 2015 e Kanton im Arrondissement Brest im franzesische Département Finistère in dr Region Bretagne gsii. 

Dr Kanton het s Zäntrum vu dr Stadt Brest umfasst, wu au Hauptort vum Kanton gsii isch. Verdrätter im conseil général vum Département isch dr Reza Salami gsii.

D Stadt Brest isch vu 1793-1801 ai Kanton gsii. Anne 1801 isch d Stadt in d Kanton Brest-Ville, Brest-2 un Brest-3 ufdailt wore. Im Johr 1973 isch Brest-Ville in Brest-1 umgnännt wore un derzue sin d Kanton Brest-4, Brest-5, Brest-6 un Brest-7 gschaffe wore, anne 1985 au no dr Kanton Brest-8. Di hitig Unterdailig vu dr Stadt Brest un e baar Vorortgmaine in d Kanton Brest-Bellevue, Brest-Cavale-Blanche-Bohars-Guilers, Brest-Centre, Brest-Kerichen, Brest-Lambezellec, Brest-L'Hermitage-Gouesnou, Brest-Plouzané, Brest-Recouvrance, Brest-Saint-Marc un Brest-Saint-Pierre isch anne 1991 gschaffe wore gsii.


</doc>
<doc id="46400" url="https://als.wikipedia.org/wiki?curid=46400" title="1754">
1754








</doc>
<doc id="46404" url="https://als.wikipedia.org/wiki?curid=46404" title="Kanton Brest-Kerichen">
Kanton Brest-Kerichen

Dr Kanton Brest-Kerichen (breton. "Kanton Brest-Kerichen", frz. "Canton de Brest-Kerichen") isch bis Merz 2015 e Kanton im Arrondissement Brest im franzesische Département Finistère in dr Region Bretagne gsii. 

Dr Kanton het Dail vu dr Stadt Brest umfasst, wu au Hauptort vum Kanton gsii isch. Verdrätteri im conseil général vum Département isch d Rebecca Fagot-Oukkache gsii.

D Stadt Brest isch vu 1793-1801 ai Kanton gsii. Anne 1801 isch d Stadt in d Kanton Brest-Ville, Brest-2 un Brest-3 ufdailt wore. Im Johr 1973 isch Brest-Ville in Brest-1 umgnännt wore un derzue sin d Kanton Brest-4, Brest-5, Brest-6 un Brest-7 gschaffe wore, anne 1985 au no dr Kanton Brest-8. Di hitig Unterdailig vu dr Stadt Brest un e baar Vorortgmaine in d Kanton Brest-Bellevue, Brest-Cavale-Blanche-Bohars-Guilers, Brest-Centre, Brest-Kerichen, Brest-Lambezellec, Brest-L'Hermitage-Gouesnou, Brest-Plouzané, Brest-Recouvrance, Brest-Saint-Marc un Brest-Saint-Pierre isch anne 1991 gschaffe wore gsii.


</doc>
<doc id="46405" url="https://als.wikipedia.org/wiki?curid=46405" title="Kanton Brest-Lambezellec">
Kanton Brest-Lambezellec

Dr Kanton Brest-Lambezellec (breton. "Kanton Brest-Lambezelleg", frz. "Canton de Brest-Lambézellec") isch bis Merz 2015 e Kanton im Arrondissement Brest im franzesische Département Finistère in dr Region Bretagne gsii. 

Dr Kanton het Dail vu dr Stadt Brest umfasst, wu au Hauptort vum Kanton gsii isch. Verdrätter im conseil général vum Département isch dr Franck Respriget gsii.

D Stadt Brest isch vu 1793-1801 ai Kanton gsii. Anne 1801 isch d Stadt in d Kanton Brest-Ville, Brest-2 un Brest-3 ufdailt wore. Im Johr 1973 isch Brest-Ville in Brest-1 umgnännt wore un derzue sin d Kanton Brest-4, Brest-5, Brest-6 un Brest-7 gschaffe wore, anne 1985 au no dr Kanton Brest-8. Di hitig Unterdailig vu dr Stadt Brest un e baar Vorortgmaine in d Kanton Brest-Bellevue, Brest-Cavale-Blanche-Bohars-Guilers, Brest-Centre, Brest-Kerichen, Brest-Lambezellec, Brest-L'Hermitage-Gouesnou, Brest-Plouzané, Brest-Recouvrance, Brest-Saint-Marc un Brest-Saint-Pierre isch anne 1991 gschaffe wore gsii.


</doc>
<doc id="46406" url="https://als.wikipedia.org/wiki?curid=46406" title="Kanton Brest-L’Hermitage-Gouesnou">
Kanton Brest-L’Hermitage-Gouesnou

Dr Kanton Brest-L’Hermitage-Gouesnou (breton. "Kanton Brest-An Ermitaj-Gouenoù", frz. "Canton de Brest-L'Hermitage-Gouesnou") isch bis Merz 2015 e Kanton im Arrondissement Brest im franzesische Département Finistère in dr Region Bretagne gsii. 

Verdrätter im conseil général vum Département isch dr Dominique Jaffredou gsii.

Dr Kanton het Dail vu dr Stadt Brest umfasst, wu au Hauptort vum Kanton gsii isch, un d Gmai Gouesnou.

D Stadt Brest isch vu 1793-1801 ai Kanton gsii. Anne 1801 isch d Stadt in d Kanton Brest-Ville, Brest-2 un Brest-3 ufdailt wore. Im Johr 1973 isch Brest-Ville in Brest-1 umgnännt wore un derzue sin d Kanton Brest-4, Brest-5, Brest-6 un Brest-7 gschaffe wore, anne 1985 au no dr Kanton Brest-8. Di hitig Unterdailig vu dr Stadt Brest un e baar Vorortgmaine in d Kanton Brest-Bellevue, Brest-Cavale-Blanche-Bohars-Guilers, Brest-Centre, Brest-Kerichen, Brest-Lambezellec, Brest-L'Hermitage-Gouesnou, Brest-Plouzané, Brest-Recouvrance, Brest-Saint-Marc un Brest-Saint-Pierre isch anne 1991 gschaffe wore gsii.


</doc>
<doc id="46407" url="https://als.wikipedia.org/wiki?curid=46407" title="Kanton Brest-Plouzané">
Kanton Brest-Plouzané

Dr Kanton Brest-Plouzané (breton. "Kanton Brest-Plouzane", frz. "Canton de Brest-Plouzané") isch bis Merz 2015 e Kanton im Arrondissement Brest im franzesische Département Finistère in dr Region Bretagne gsii. 

Verdrätteri im conseil général vum Département isch d Chantal Simon Guillou gsii.

Dr Kanton het Dail vu dr Stadt Brest umfasst, wu au Hauptort vum Kanton gsii isch, un d Gmai Plouzané.

D Stadt Brest isch vu 1793-1801 ai Kanton gsii. Anne 1801 isch d Stadt in d Kanton Brest-Ville, Brest-2 un Brest-3 ufdailt wore. Im Johr 1973 isch Brest-Ville in Brest-1 umgnännt wore un derzue sin d Kanton Brest-4, Brest-5, Brest-6 un Brest-7 gschaffe wore, anne 1985 au no dr Kanton Brest-8. Di hitig Unterdailig vu dr Stadt Brest un e baar Vorortgmaine in d Kanton Brest-Bellevue, Brest-Cavale-Blanche-Bohars-Guilers, Brest-Centre, Brest-Kerichen, Brest-Lambezellec, Brest-L'Hermitage-Gouesnou, Brest-Plouzané, Brest-Recouvrance, Brest-Saint-Marc un Brest-Saint-Pierre isch anne 1991 gschaffe wore gsii.


</doc>
<doc id="46408" url="https://als.wikipedia.org/wiki?curid=46408" title="Kanton Brest-Recouvrance">
Kanton Brest-Recouvrance

Dr Kanton Brest-Recouvrance (breton. "Kanton Brest-Rekourañs", frz. "Canton de Brest-Recouvrance") isch bis Merz 2015 e Kanton im Arrondissement Brest im franzesische Département Finistère in dr Region Bretagne gsii. 

Dr Kanton het Dail vu dr Stadt Brest umfasst, wu au Hauptort vum Kanton gsii isch. Verdrätteri im conseil général vum Département isch d Marie Gueye gsii.

D Stadt Brest isch vu 1793-1801 ai Kanton gsii. Anne 1801 isch d Stadt in d Kanton Brest-Ville, Brest-2 un Brest-3 ufdailt wore. Im Johr 1973 isch Brest-Ville in Brest-1 umgnännt wore un derzue sin d Kanton Brest-4, Brest-5, Brest-6 un Brest-7 gschaffe wore, anne 1985 au no dr Kanton Brest-8. Di hitig Unterdailig vu dr Stadt Brest un e baar Vorortgmaine in d Kanton Brest-Bellevue, Brest-Cavale-Blanche-Bohars-Guilers, Brest-Centre, Brest-Kerichen, Brest-Lambezellec, Brest-L'Hermitage-Gouesnou, Brest-Plouzané, Brest-Recouvrance, Brest-Saint-Marc un Brest-Saint-Pierre isch anne 1991 gschaffe wore gsii.


</doc>
<doc id="46409" url="https://als.wikipedia.org/wiki?curid=46409" title="Kanton Brest-Saint-Marc">
Kanton Brest-Saint-Marc

Dr Kanton Brest-Sant-Mark (breton. "Kanton Brest-Kerichen", frz. "Canton de Brest-Saint-Marc") isch bis Merz 2015 e Kanton im Arrondissement Brest im franzesische Département Finistère in dr Region Bretagne gsii. 

Dr Kanton het Dail vu dr Stadt Brest umfasst, wu au Hauptort vum Kanton gsii isch. Verdrätter im conseil général vum Département isch dr Marc Labbey gsii.

D Stadt Brest isch vu 1793-1801 ai Kanton gsii. Anne 1801 isch d Stadt in d Kanton Brest-Ville, Brest-2 un Brest-3 ufdailt wore. Im Johr 1973 isch Brest-Ville in Brest-1 umgnännt wore un derzue sin d Kanton Brest-4, Brest-5, Brest-6 un Brest-7 gschaffe wore, anne 1985 au no dr Kanton Brest-8. Di hitig Unterdailig vu dr Stadt Brest un e baar Vorortgmaine in d Kanton Brest-Bellevue, Brest-Cavale-Blanche-Bohars-Guilers, Brest-Centre, Brest-Kerichen, Brest-Lambezellec, Brest-L'Hermitage-Gouesnou, Brest-Plouzané, Brest-Recouvrance, Brest-Saint-Marc un Brest-Saint-Pierre isch anne 1991 gschaffe wore gsii.


</doc>
<doc id="46410" url="https://als.wikipedia.org/wiki?curid=46410" title="Kanton Brest-Saint-Pierre">
Kanton Brest-Saint-Pierre

Dr Kanton Brest-Saint-Pierre (breton. "Kanton Brest-Kerbêr", frz. "Canton de Brest-Saint-Pierre") isch bis Merz 2015 e Kanton im Arrondissement Brest im franzesische Département Finistère in dr Region Bretagne gsii. 

Dr Kanton het Dail vu dr Stadt Brest umfasst, wu au Hauptort vum Kanton gsii isch. Verdrätter im conseil général vum Département isch dr Pierre Maille gsii.

D Stadt Brest isch vu 1793-1801 ai Kanton gsii. Anne 1801 isch d Stadt in d Kanton Brest-Ville, Brest-2 un Brest-3 ufdailt wore. Im Johr 1973 isch Brest-Ville in Brest-1 umgnännt wore un derzue sin d Kanton Brest-4, Brest-5, Brest-6 un Brest-7 gschaffe wore, anne 1985 au no dr Kanton Brest-8. Di hitig Unterdailig vu dr Stadt Brest un e baar Vorortgmaine in d Kanton Brest-Bellevue, Brest-Cavale-Blanche-Bohars-Guilers, Brest-Centre, Brest-Kerichen, Brest-Lambezellec, Brest-L'Hermitage-Gouesnou, Brest-Plouzané, Brest-Recouvrance, Brest-Saint-Marc un Brest-Saint-Pierre isch anne 1991 gschaffe wore gsii.


</doc>
<doc id="46411" url="https://als.wikipedia.org/wiki?curid=46411" title="Mockemalör">
Mockemalör

Mockemalör isch e dytschi Band. Uf ihre erschte CD sin d Text vun ene in ere Mischig us Hochdytsch un Schwarzwälder Alemannisch gsii, syt em zwaite Album sin si uf Hochdytsch, ihri Musik isch "„Alemannische Elektroindi“", e Art Elektro-Pop mit Indi-Elemänt.

Bandmitglider sin d Sängeri Magdalena Ganter, dr Keyboarder Simon Steger, dr Schlagzyger Martin Bach un dr Gitarrischt Charis Karantzas. Dr Name "Mockemalör" isch e Wortneischepfig us alem. "Mocke" un frz. "Malheur" un maint e „e schen Missgschick“.

D Magdalena Ganter (* 1986) isch z Hinterzarten ufgwachse un het vu 1992 bis 2002 Unterricht in klassischem Ballett un vu 1998 bis 2006 in Jazzdance-Moderndance ghaa. Noch em Abitur anne 2005 am Kraisgymnasium Neistadt isch si im Johr 2006 uf Berlin un het dert an dr Universitet vu dr Chinscht Danz, Gsang un Schauspiil studiert. Ihre Diplomabschluss het si anne 2010 gmacht. Syt 2008 het si bi verschidene Musiktheater- un Theaterprojäkt mitgmacht, unter anderem as Bronislawa in „Der Bettelstudent“, as Nina in „Besser ist besser“, al Lisa in „Leben ohne Chris“, as Solischti in „Songs for one world“, as Katie in „Woodstock – beautiful people“, as Mrs. Butterfly in „Changemakers“, as Suri in „20000 Meilen unter dem Meer“, as Kitkatgirl in „Cabaret“. Anne 2007 isch si im Finale vum 36. Bundeswettbewärb Gsang/Musical/Chanson gsii.

Dr Martin Bach het am Konservatorium Minche Jazz-Schlagzyg studiert un isch derno 2004 uf Berlin gange, wun er bim Dirk Erchinger wyter studiert het. 2006 het er dr Popkurs an dr Hochschuel fir Musik z Hamburg absolviert. Näbe Mockemalör spiilt er au Schlagzyg in unterschidlige Bandprojäkt.

Dr Simon Steger het z Berlin an dr Universitet vu dr Chinscht Tonmaischter studiert. Är komponiert un spiilt fir verschideni Musik- un Musiktheaterprojäkt.

E Zytlang het au dr Charis Karantzas mitgspiilt, wu z Athen uf d Wält chuu un ufgwachse isch. Mit 18 isch er uf Amsterdam gange go Jazzgitarre am Conservatory Amsterdam studiere. Zwai Johr speter isch er uf Berlin gange un het dert am Jazzinschtitut wyter studiert. Näbe Mockemalör spiilt er unter anderem au in dr Band "K Square".

Bi me Theaterprojäkt im Friejohr 2008 het d Ganter dr Bach un dr Steger chänneglehrt un si hän derno als mitenander Jamsessions gmacht. Fir ihri Diplominszenierig im Mai 2010 het d Ganter e Stuck gschribe, wu au alemannischi Szene din vorchuu sin un wu dr Bach un dr Steger mitgwirkt hän. Speter isch no dr Karantzas zue dr Band chuu.

Im Juni 2014 het Mockemalör mit em Leid "Wona" dr "„Schnabl“" bim 13. mundARTpop/rock-Wettbewerb vum ORF Vorarlberg gwunne. Bim Gerhard-Jung-Wettbewerb 2015 het d Magdalena Ganter mit Mockemalör dr erscht Bryys in dr Kategory "„Lied“" gwunne.

Anne 2016 isch s zwait Album "Riesen" uusechuu, d Täxt druf sin uf Hochdytsch. Uf d Frog, wurum si nimi uf Alemannisch singe diei, het d Ganter im e Interview mit dr Badische Zytig gsait: 



 


</doc>
<doc id="46414" url="https://als.wikipedia.org/wiki?curid=46414" title="Kanton Daoulas">
Kanton Daoulas

Dr Kanton Daoulas (breton. "Kanton Daoulaz", frz. "Canton de Daoulas") isch bis Merz 2015 e Kanton im Arrondissement Brest im franzesische Département Finistère in dr Region Bretagne gsii. 

Hauptort vum Kanton isch Daoulas gsii. Verdrätteri im conseil général vum Département isch d Françoise Péron gsii.

Dr Kanton Daoulas isch us nyyn Gmaine bstande:


</doc>
<doc id="46415" url="https://als.wikipedia.org/wiki?curid=46415" title="Kanton Guipavas">
Kanton Guipavas

Dr Kanton Guipavas (breton. "Kanton Gwipavaz", frz. "Canton de Guipavas") isch e Kanton im Arrondissement Brest im franzesische Département Finistère in dr Region Bretagne. Hauptort vum Kanton isch Guipavas.

Dr Kanton Guipavas bstoht us drei Gmaine:

Bis zue dr Neiornig vu dr Kanton anne 2015 hän die Gmaine zum Kanton ghert: Guipavas (Hauptort) un Le Relecq-Kerhuon.


</doc>
<doc id="46416" url="https://als.wikipedia.org/wiki?curid=46416" title="Kanton Landerneau">
Kanton Landerneau

Dr Kanton Landerneau (breton. "Kanton Landerne", frz. "Canton de Landerneau") isch e Kanton im Arrondissement Brest im franzesische Département Finistère in dr Region Bretagne. Hauptort vum Kanton isch Landerneau.

Dr Kanton Daoulas bstoht us acht Gmaine:
Bis zue dr Neiornig vu dr Kanton anne 2015 hän die Gmaine zum Kanton ghert: Dirinon, La Forest-Landerneau, Landerneau (Hauptort), Pencran, Plouédern, Saint-Divy, Saint-Thonan un Trémaouézan.


</doc>
<doc id="46417" url="https://als.wikipedia.org/wiki?curid=46417" title="HMS Discovery (1774)">
HMS Discovery (1774)

D HMS Discovery isch s Begläitschiff uf im James Cook sinere dritte Entdeckigsräis in dr Zit vo 1776 bis 1779 gsi. 

Wie au die andere Schiff vom James Cook isch d "Discovery" e Chooledransbortdschiff gsi, wo z Whitby baut worde isch. Dene Schiff het mä denn zumol "collier" gsäit. D "Discovery" het d Takelig von ere Brigg ghaa. 

Wo d Expedizion aagfange het, isch s vom Kapitän Charles Clerke kommandiert worde. Dr George Vancouver isch Midshipman uf em Schiff gsi. Noch em Dood vom James Cook het dr Kapitän Clerke s Kommando über s Schiff "Resolution" übernoo und dr John Gore das über d "Discovery". Wo dr Clerke im August 1779 gstorbe isch, isch dr Gore Kommandöör vo dr "Resolution" worde und dr Lütnant James King vo dr "Discovery". Am 4. Oktober 1780 isch d "Discovery" zrugg in Ängland gsi.

Denn isch d "Discovery" as Dransbortschiff in dr Wärft z Woolwich iigsetzt worde, bis si schliesslig im Oktober 1797 uf dr Wärft z Chatham abgwrackt worde isch.

D "HMS Discovery" het dr Ruumfääri Discovery dr Naame gee.



</doc>
<doc id="46423" url="https://als.wikipedia.org/wiki?curid=46423" title="Tasmanien">
Tasmanien

Tasmanie (, in dr rekonstruierte Aborigines-Sprooch Palawa Kani "Lutriwita" und uf Australisch-englisch vilmol "Tassie"; bis 1853 "Van-Diemens-Land") isch en Insle am östlige Rand vom Indische Ozean. Si befindet sich öbbe 240 km südlig vom australische Festland. 

Dr gliich Naame wird au für e australisch Bundesstaat Tasmanie brucht. Dä umfasst usser dr Hauptinsle Tasmanie no meereri chliini Inselgrubbe in dr Region, wo mäistens umbewoont si. Si Hauptstadt und grössti Stadt isch Hobart, die zwäitgrössti Stadt isch Launceston.




</doc>
<doc id="46424" url="https://als.wikipedia.org/wiki?curid=46424" title="Kanton Lannilis">
Kanton Lannilis

Dr Kanton Lannilis (breton. "Kanton Lanniliz", frz. "Canton de Lannilis") isch bis Merz 2015 e Kanton im Arrondissement Brest im franzesische Département Finistère in dr Region Bretagne gsii. 

Hauptort vum Kanton isch Lannilis gsii. Verdrätter im conseil général vum Département isch dr Claude Guiavarc'h gsii.

Dr Kanton Lannilis isch us fimf Gmaine bstande:


</doc>
<doc id="46425" url="https://als.wikipedia.org/wiki?curid=46425" title="Kanton Lesneven">
Kanton Lesneven

Dr Kanton Lesneven (breton. "Kanton Lesneven", frz. "Canton de Lesneven") isch e Kanton im Arrondissement Brest im franzesische Département Finistère in dr Region Bretagne. Hauptort vum Kanton isch Lesneven.

Dr Kanton Lesneven bstoht us 17 Gmaine:
2017: Fusion "Plounéour-Trez" und "Brignogan-Plages" → Plounéour-Brignogan-Plages

Bis zue dr Neiornig vu dr Kanton anne 2015 hän die Gmaine zum Kanton ghert: Brignogan-Plages, Le Folgoët, Goulven, Kerlouan, Kernouës, Lesneven (Hauptort), Ploudaniel, Plouider, Plounéour-Trez, Saint-Frégant, Saint-Méen un Trégarantec.


</doc>
<doc id="46426" url="https://als.wikipedia.org/wiki?curid=46426" title="Kanton Ouessant">
Kanton Ouessant

Dr Kanton Ouessant (breton. "Kanton Eusa", frz. "Canton d'Ouessant") isch bis Merz 2015 e Kanton im Arrondissement Brest im franzesische Département Finistère in dr Region Bretagne gsii. 

Dr Kanton Ouessant isch us dr Insel Ouessant (frz. Île d'Ouessant) un dr nerdligere Île de Keller, wu in Privatbsitz isch. Hauptort vum Kanton isch Ouessant gsii. Verdrätter im conseil général vum Département isch dr Jean-Yves Cozan gsii.

Zum Kanton ghert ai Gmai:


</doc>
<doc id="46429" url="https://als.wikipedia.org/wiki?curid=46429" title="Cookinseln">
Cookinseln

D Cookinsle (, Cook Islands Maori anderi Näääme: "Cook-Archipel, Mangaia-Archipel, Hervey-Insle") si en unabhängige Inselstaat in „freier Assoziierig mit Nöiseeland“ und e Inselgrubbe im südlige Pazifik. Iiri Flechi isch 242 km² grooss und si häi öbbe 18'600 Iiwooner, wo fast alli Cook Islands Maori si. D Hauptstadt isch Avarua uf dr Insle Rarotonga.

D Cookinsle bestöön us ere südligi Grubbe, wo vom James Cook entdeckt worde isch, mit dr Hauptinsle Rarotonga und de Insle bzw. Inselgrubbe Aitutaki, Atiu, Mangaia, Manuae, Mauke, Mitiaro, Palmerston und Takutea und us ere nördligi Grubbe mit de Insle Manihiki, Nassau, Penrhyn, Pukapuka, Rakahanga und Suwarrow. Die nördligi Grubbe häisst in dr eltere Litratuur au as "Manihikiinsle" oder "Roggeveen-Archipel" (z. B. Meyers Konversationslexikon).

E baar si niidrigi Insle, wo wäge iire Koralleriff schwer zuegänglig si. Die übrige si hooch und es waggst üppigi Vegetazioon uf ene: Kokospalme, Brotfruchböim und Pisang. Die nördligi Grubbe bestoot fast nume us Atoll.




</doc>
<doc id="46432" url="https://als.wikipedia.org/wiki?curid=46432" title="Abel Tasman">
Abel Tasman

Dr Abel Janszoon Tasman (* 1603 z Lutjegast, Browinz Groningen; † 10. Oktober 1659 z Batavia, Java) isch e niiderländische Seefaarer gsi. Er het Entdeckigsräise gmacht, isch drbii um e australisch Kontinänt gseeglet und isch am 13. Dezämber 1642 as erste Öiropäer uf Nöiseeland choo.

Usser Entdeckigsfaarte het er 1648 s Kommando über acht Chriegsschiff ghaa und mit ene in de Philippine spanischi Stützpunkt aagrife und deren iire Handel gstöört.

Noch em Abel Tasman si under anderem die australischi Insle Tasmanie (früener "Van Diemen’s Land") benennt worde, die australischi Tasman-Halbinsle, d Tasmansee zwüsche Australie und Nöiseeland und dr nöiseeländisch Abel Tasman National Park und d Tasman Bay. Au en Asteroid, dr (6594) Tasman het si Naame überchoo.



</doc>
<doc id="46435" url="https://als.wikipedia.org/wiki?curid=46435" title="Tongatapu">
Tongatapu

Tongatapu isch die grössti Insle im Köönigriich Tonga. Si isch vo 70'877 (2006) Iiwooner bewoont, mee as es uf jedere vo de andere Insle het. 23'658 Lüt häi zur Zit vo dr Volkszelig 2006 z Nukuʻalofa gwoont und 34'311 in dr Agglomerazioon. Nukuʻalofa isch die grössti Stadt uf Tongatapu und d Hauptstadt vo Tonga. D Insle het z Fuaʻamotu en internazionale Flughaafe und z Nukuʻalofa e Haafe.

D Insle isch 257,03 km² grooss (mit de Nääbeninsle 260,48 km²) und zimlig flach, wil si us Korallechalch (Chalchstäi) ufbaut isch. Si het e dicki, fruchtbari Ärdschicht bedeckt, wo vo de Vulkan in dr Umgääbig mit Vulkanäsche düngt worde isch. Stäilküste im Süde isch bis zu 35 m hooch, im Norde fallt d Insle zum Meeresspiegel ab. Die höggsti natürligi Erheebig uf Tongatapu isch 65 m hooch. Si lit ganz im Süde vo dr Insle zwüsche de Dörfern Fuaʻamotu und Nakolo.

Im Norde vo dr Insle het s do und döt chliini Inseli und e Hufe Koralleriff, wo vom Ufer us bis zu 7 km wit ins Meer chönne uusegoo. Im Norde si au d Lagune vo Fangaʻuta- und Fangakakau, wo fast ganz vo Riff iigschlosse si und e Wasserdiefi zwüschen 1 und 6 m häi. S ganze Lagunesüsteem het e Flechi vo 2'835 ha und isch 1974 under Naturschutz gstellt worde. D Mangrovewälder bestönde vor allem us Rote Mangrove ("Rhizophora" sp.) und si e wichdigs Bruetgebiet für Fisch und Vögel.



</doc>
<doc id="46436" url="https://als.wikipedia.org/wiki?curid=46436" title="Agnes Monica">
Agnes Monica

D Agnes Monica (* 1. Höimonet 1986 z Jakarta; birgerlig "Agnes Monica Muljoto") isch e indonesischi Popsängeri un Songschryyberi.

D Agnes het iiri Karriere as Sängere im Alter vo säggsi aagfange. Si drei Album uusegee und meereri Färnseeshous im Chinderbrogramm moderiert. As Jugendligi het si as Schauspiilere afo schaffe. Mit iirem Ufdritt in dr Säifenopere "Pernikahan Dini" (2001) isch si im ganze Land bekannt worde. 
2003 het si s Album "And the Story Goes" uusegee und sich as erwachseni Künstlere brofilierte. Dr internazional Durchbruch isch mit iirem zwäite Album "Whaddup A '..?" (2005) choo. D Agnes isch au in de taiwanische Dramaserie "The Hospital" und "Romance in the White House" ufdräte.

2008 und 2009 het si dr "Best Asian Artist Award" für iiri Läistige bim "Asia Song Festival" z Seoul, Südkorea gwunne. Bi iirem dritte Album "Sacredly Agnezious" (2009) isch si au Broduzänt und Songwriter gsi. Im Joor 2010 isch si in dr Schüri vo dr Castingshow "Indonesian Idol" gsässe und isch äine vo dr internazionale Gastgääber uf em rote Teppig vo de American Music Awards 2010 z Los Angeles gsi.

Näben iirem kommerzielle Erfolg het d Agnes as Sänger mee Uszäichnige as jedi anderi in Indonesie überchoo; drunder si zää Awards vo dr "Anugerah Music Indonesia", siibe "Panasonic Awards" und vier "MTV Indonesia Awards". Si fungiert as Anti-Droge-Botschaftere vo Asie und as Botschaftere vo "MTV EXIT" zur Bekämpfig vom Menschehandel.





</doc>
<doc id="46437" url="https://als.wikipedia.org/wiki?curid=46437" title="Sonnenfinsternis">
Sonnenfinsternis

En irdischi Sunnefinsternis oder Eklipse (griechisch: "" „Überlaagerig, Verdeckig, Uslöschig“) isch en astronomischs Eräignis, wo d Sunne vo dr Ärde us gsee vom Mond ganz oder zum Däil zuerdeckt wird.

D Sunne und dr Mond gseen für e Beobachter uf dr Ärde öbbe gliich grooss us und so cha d Mondschiibe d Sunneschiibe grad ganz zuedecke. D Kärnschatte-Spur vom Mond, wo bin ere "dotale" Sunnefinsternis uf d Ärde fallt, isch maximal e baar hundert Kilometer bräit, dr Halbschatte vom Mond hingeege meereri duusig Kilometer. De Grund dodefür isch, as d Sunne e flechigi Liechtkwelle isch und so en Übergangsschatte wirft, wo d Helligkäit von em gege usse fliessend zuenimmt. Drum cha mä denn vo mee as eme Viertel vo dr Ärdoberflechi us nu e "parzielli" Verfinsterig vo dr Sunne beobachte.

E totali Sunnefinsternis isch immer dänn, wänn de Kärnschatte vom Mond uf d Ärde fallt. Di totali Verdeckig vo de Sunne dur de Mond cha me allerdings nu dänn gseh, wäm mer uf de Ärde a me Ort stoht, wo de Kärnschatte verbii chunnt. Suscht gseht me nu e „parzielli“ Verdunklig. Es werd i de Wüsseschaft au no underschide, i wellere Form as sich de Schatte uf de Ärde abzaichnet. Bin ere totale Sunnefinsternis isch de schynbari Durchmässer vom Mond grösser as dä vo de Sunne. D Beobachtig von ere söttige Finsternis isch bsunders inträssant, wil me dänn au d Sunnekorona beobachte cha. Die werd suscht vom hälle Sunneliecht öberstrahlt.

E parzielli Sunnefinsternis isch dänn, wänn de Kärnschatte vom Mond a de Ärde verbii goht und nu de Halbschatte uf üse Planet fallt. Da passiert äntwäder am Nord- oder Südpol vo de Ärde.

E Sunnefinsternis, öb total oder parziell, isch för d Ärde und sini Bewohner e kä Gfohr. Usser as d Hänne in Stall ini gönd, wil si z Gfühl händ, es nachti scho. Di ainzig Gfohr för de Mänsch isch, wänn er ohni Schutz vo de Auge versuecht, während ere Sunnefinsternis i d Sunne zluege.

Mä hät usgrächnet, as bin ere totale Sunnefinsternis europawit öpe s 30-fachi vo de Laischtig vom Chärnchraftwärk Gösge weniger Sunneenergii produziert wörd und drom d EW mönd luege, as d Versorgig mit Strom öber die Zit gwärlaischted isch.



</doc>
<doc id="46438" url="https://als.wikipedia.org/wiki?curid=46438" title="Kanton Plabennec">
Kanton Plabennec

Dr Kanton Plabennec (breton. "Kanton Plabenneg", frz. "Canton de Plabennec") isch e Kanton im Arrondissement Brest im franzesische Département Finistère in dr Region Bretagne. Hauptort vum Kanton isch Plabennec.

Dr Kanton Plabennec bstoht us 13 Gmaine:
Bis zue dr Neiornig vu dr Kanton anne 2015 hän die Gmaine zum Kanton ghert: Bourg-Blanc, Coat-Méal, Le Drennec, Kernilis, Kersaint-Plabennec, Lanarvily, Loc-Brévalaire, Plabennec (Hauptort) un Plouvien.


</doc>
<doc id="46439" url="https://als.wikipedia.org/wiki?curid=46439" title="Kanton Ploudalmézeau">
Kanton Ploudalmézeau

Dr Kanton Ploudalmézeau (breton. "Kanton Gwitalmeze", frz. "Canton de Ploudalmézeau") isch bis Merz 2015 e Kanton im Arrondissement Brest im franzesische Département Finistère in dr Region Bretagne gsii. 

Hauptort vum Kanton isch Ploudalmézeau gsii. Verdrätter im conseil général vum Département isch dr Antoine Corolleur gsii.

Dr Kanton Ploudalmézeau isch us zeh Gmaine bstande:


</doc>
<doc id="46440" url="https://als.wikipedia.org/wiki?curid=46440" title="Kanton Ploudiry">
Kanton Ploudiry

Dr Kanton Ploudiry (breton. "Kanton Plouziri", frz. "Canton de Ploudiry") isch bis Merz 2015 e Kanton im Arrondissement Brest im franzesische Département Finistère in dr Region Bretagne gsii. 

Hauptort vum Kanton isch Ploudiry gsii. Verdrätter im conseil général vum Département isch dr François Marc gsii.

Dr Kanton Ploudiry isch us sibe Gmaine bstande:


</doc>
<doc id="46441" url="https://als.wikipedia.org/wiki?curid=46441" title="Kanton Saint-Renan">
Kanton Saint-Renan

Dr Kanton Saint-Renan (breton. "Kanton Lokournan", frz. "Canton de Saint-Renan") isch e Kanton im Arrondissement Brest im franzesische Département Finistère in dr Region Bretagne. Hauptort vum Kanton isch Saint-Renan.

Dr Kanton Saint-Renan bstoht us 17 Gmaine:

2017: Fusion "Milizac" un "Guipronvel" → Milizac-Guipronvel

Bis zue dr Neiornig vu dr Kanton anne 2015 hän die Gmaine zum Kanton ghert: Le Conquet, Guipronvel, Île-Molène, Lampaul-Plouarzel, Lanrivoaré, Locmaria-Plouzané, Milizac, Plouarzel, Plougonvelin, Ploumoguer, Saint-Renan (Hauptort) un Trébabu.


</doc>
<doc id="46442" url="https://als.wikipedia.org/wiki?curid=46442" title="Christlich-Soziale Union in Bayern">
Christlich-Soziale Union in Bayern

Di Christlich-Soziale Union in Bayern e. V. (churz: CSU) isch e 1945 grindeti dytschi bolitischi Bartei z Bayern, wu nume dert zue Wahle aadritt un syter anne 1957 ohni Unterbrächig an dr Regierig isch. Z Bayern stellt d CSU mit em Horst Seehofer dr Minischterbresidänt un koaliert syter anne 2008 mit dr bayrische FDP. Uf Bundesebeni bildet si im Dytsche Bundesdag mit ihre Schweschterbartei, dr CDU, e Fraktionsgmainschaft (CDU/CSU-Bundestagsfraktion), wu zämme mit dr SPD-Fraktion zurzyt di aktuäll Bundesregierig drait.

D CSU verstoht sich as chrischtli-konservativi Bartei. Vu dr Mitgliderzahle här isch d CSU di drittgrescht dytsch Bartei.




</doc>
<doc id="46446" url="https://als.wikipedia.org/wiki?curid=46446" title="Horst Seehofer">
Horst Seehofer

Dr Horst Lorenz Seehofer (* 4. Juli 1949 z Ingolstadt) isch e dytsche Bolitiker (CSU). Är isch syt em 14. Merz 2018 Bundesminischter vum Innere, fir Böu un Haimet. Vu Oktober 2008 bis zum Jänner 2019 isch er Vorsitzer vu dr CSU gsii. 

Vu Oktober 2008 bis zum 13. Merz 2018 isch er Minischterbresidät vu Bayern gsii. Vu 1992 bis 1998 isch dr Seehofer as Bundesminischter fir Gsundhait un vu 2005 bis 2008 as Bundesminischter fir Ernehrig, Landwirtschaft un Verbruucherschutz scho mol Mitglid vu dr Bundesregierig gsii.

Am 12. Novämber 2018 het dr Seehofer sy Ruggdritt as CSU-Vorsitzer aagchindet.

Dr Horst Seehofer un syni drei Gschwister sin as Arbaiterchinder, dr Vater isch Laschtwagefahrer un Böuarbaiter gsii, in konservativ-katholisch bregte Familieverhältnis z Ingolstadt ufgwachse. Vu 1961 bis 1965 isch er uf d Freiherr-von-Ickstatt-Schuel z Ingolstadt gange, wun er mit dr mittlere Ryfi verloo het. Derno het er e Beamtenuusbildig in dr Kommunalverwaltig absolviert. Dr Seehofer het anne 1967 d Verwaltigsbriefig fir dr mittler Dienscht an dr Bayrische Verwaltigsschuel z Minche bstande. Anne 1970 isch er in dr ghobe Dienscht as Diplom-Verwaltigswirt (FH) ufgstige.

Är het bis 1980 bi dr Landrotsämter Ingolstadt un Eichstätt gschafft. Vu 1974 bis 1980 isch er derzue Gschäftsfierer vum Blanigsverband un vum Rettigszwäckverband vu dr Blanigsregion Ingolstadt gsii. Anne 1979 het er d Verwaltigs- un Wirtschaftsakademy z Minchen as Johrgangsbeschte as Verwaltigs-Betribswirt (VWA) abgschlosse.

Dr Seehofer isch vu 1974 bis 1982 in erschte Eh ghyrote gsii. Wel sy Frau evangelisch gsii isch, hän si nit chilchli chenne hyrote. Anne 1985 het er zum zwaite Mol ghyrote, di uusbildet Verwaltigsaagstellt Karin Seehofer (* 1958). Mit ihre het er drei großi Chinder (Ulrike, Andreas, Susanne); derzue het er no ne Dochter (Anna Felicia) us ere usserehlige Beziehig mit dr Rächtaawälti Anette Fröhlich. Är isch remisch-katholisch un het sy Wohnsitz im Ingolstädter Stadtdail Gerolfing.

No syym Yydritt in di Jung Union anne 1969 isch er 1971 au in d CSU yydrätte. Vu Septämber 1994 bis zue syre Wahl as Vorsitzer vu dr CSU im Oktober 2008 isch er stellverdrättende Vorsitzer vu dr CSU gsii. Derzue isch er Vorsitzer vu dr Arbaitnämmer-Union vu dr CSU (CSA). Wu dr Edmund Stoiber im Jänner 2007 verchindet het, ass er im Septämber 2007 dr Barteivorsitz un au s Amt vum Minischterbresidänt wett abgee, het dr Seehofer bekannt gee, ass er fir dr Barteivorsitz wett kandidiere.

Uf em Barteidag vu dr CSU z Minchen am 29. Septämber 2007 isch er mit 39,1 % syym Konkurränten um dr Barteivorsitz unterläge, em bayrische Wirtschaftsminischter Erwin Huber, wu 58,19 % vu dr Delegiertestimmen iberchuu het. Dr dritt Mitbewärber isch d Fürther Landreti Gabriele Pauli mit 2,5 % vu dr Stimme gsii. Uf Vorschlag vum Huber isch dr Seehofer derno mit 91,81 % as stellverdrättende Barteivorsitzer widergwehlt wore.

Noch em Ruckdritt vum Erwin Huber as Folg vum nit erwartete schlächten Abschnyde vu dr CSU bi dr Landdagswahl 2008 isch dr Seehofer am 25. Oktober 2008 uf eme Sonderbarteidag vu 90,3 % vu dr Stimme zum CSU-Vorsitzer gwehlt wore. Drotz ass d CSU bi dr Europawahl im Juni 2009 wider dytli besser abgschitte het, het dr Seehofer bi dr Kandidatur zum Barteivorsitz am 18. Juli 2009 nume 88,1 % vu dr Stimmen iberchuu. Am 8. Oktober 2011 isch er mit 89,9 % vu dr Stimme wider as Barteivorsitzer bstetigt wore. 

Widergwehlt wore isch er au 2013 (95,3 %), 2015 (87,2 %) un 2017 (83,7 %). Am 16. Novämber 2018 het dr Seehofer schriftli verchindet, ass er dr Barteivorsitz im Jänner 2019 abgit. Am 19. Jänner isch dr Markus Söder zue sym Noofolger as Barteivorsitzer gwehlt wore.

Dr Seehofer isch vu 1980 bis 2008 Mitglid vum dytsche Bundesdag gsii. Vu 1983 bis zue syre Beruefig as Staatssekretär 1989 het er as sozialbolitische Sprächer vu dr CSU-Landesgruppe fungiert. Ab Oktober 1998 isch er stellverdrättende Vorsitzer vu dr CDU/CSU-Bundesdagsfraktion gsii, zueständig fir d Berych Europa, Landwirtschaft un Umwält. Mainigsverschidehaite zue dr vu ihm abglähnte Gsundhaitsprämie in dr gsetzlige Chrankeversicherig hän derzue gfiert, ass er am 22. Novämber 2004 as stellverdrättende Fraktionsvorsitzer zruckdrätten isch. Är isch aber wyter ain vu dr stellverdrättende CSU-Vorsitzer blibe un het sy Mandat as MdB bhalte. 

Dr Seehofer isch alliwyl as diräkt gwehlten Abgordnete vum Wahlchrais Ingolstadt in dr Bundesdag yyzoge. Bi dr Bundesdagswahl 2005 isch er uf 65,9 % vu dr Erschtstimme chuu, s zwaitbescht Ergebnis bundeswyt.

No syre Wahl zum Minischterbresidänt het dr Seehofer sy Bundesdagsmandat niderglait un isch am 4. Novämber 2008 as MdB uusgschide. 

Dr Seehofer isch in syre erschte Legislaturpediod as Minischterbresidänt kai Mitglid vum Bayrische Landdag gsii, bi dr Landdagswahl am 15. Septämber 2013 het er im nei gschaffene Stimmchrais Neuburg-Schrobenhausen mit 61,5 Prozent vu dr Stimme s Diräktmandat gwunne.

Vu 1989 bis 1992 isch er Barlemäntarische Staatssekretär bim Bundesminischter fir Arbet un Sozialornig gsii.

Am 6. Mai 1992 isch er as Bundesminischter fir Gsundhait in di vum Bundeschanzler Helmut Kohl gfiert Bundesregierig beruefe wore. Anne 1993 isch s zue Kritik am Sehofer wäg dr mangelhafte Informationsbolitik bim Brobläm vu HIV-versychte Bluetpreparat chuu. In däm Zämmehang het dr Seehofer 1993/1994 d Uflesig um Bundesgsundhaitsamt veraalosst. As Gsundhaitsminischter het dr Seehofer in syre Amtszyt gege dr Aastiig vu dr Cheschten im Gsundhaitswäse un s Defizit vu dr gsetzlige Chrankeversicherig gchämpft. S Gsundhaitsstrukturgsetz vu anne 1993 het s Gsundhaitswäse zuen eme rigide Sparkurs zwunge un het scho no aim Johr zue Cheschtesänkige vu umgrächnet rund 5,5 Milliarden Euro gfiert. S Bydragsentlaschtigsgsetz (1996) un d GKV-Neiornigsgsetz (1997) sin anderi Reforminitiative vum Seehofer gsii.

No dr Bundesdagswahl 1998 isch er am 26. Oktober 1998 us dr Regierig uusgschide. Im Jänner 2002 isch dr Seehofer schwär chrank wore, är isch mit ere läbesgfehrlige Myocarditis in e Ingolstädter Chrankehuus yygliferet wore. Dr Seehofer het doderzue speter gsait, är heb sich wäg syre Arbetsbelaschtig z spot behandle loo.

In dr Große Koalition, wu no dr Bundesdagswahl 2005 bildet woren isch, isch dr Seehofer Bundesminischter fir Ernehrig, Landwirtschaft un Verbruucherschutz wore. Är isch am 22. Novämber 2005 in di vu dr Bundeschanzleri Angela Merkel gfiert Bundesregierig beruefe wore. 

Är het sy Amt as Bundesminischter zum 27. Oktober 2008 ufgee go bayrische Minischterbresidänt wäre.

Noch em schlächten Abschnyde vu dr CSU bi dr Landdagswahl z Bayern 2008 – di CSU het zum erschte Mol syt iber 40 Johr di absolut Meehait verfählt – un em Ruckzug vum bayrische Minischtebresidänt Günther Beckstein, isch dr Seehofer vu dr Bartei au fir des Amt nominiert wore. Är het sich doderby barteiintärn gege dr Georg Schmid, dr Thomas Goppel un dr Joachim Herrmann chenne duresetze. Wyti Dail vu dr CSU hän derby gforderet ghaa, ass mit em Seehofer s Mat vum Barteivorsitz un vum Minischterbresidänt in ai Hand glait wird. Am 27. Oktober 2008 isch dr Seehofer schließli vum Bayrische Landdag zum Minischterbresidänt vu Bayern gwehlt wore. Vu dr 184 Abgordnete, wu do gsii sin, hän 104 fir ihn gstimmt, des sin vier Stimme weniger gsii wie d Koalitionsbarteie CSU un FDP zämme hän.
Vum 1. Novämber 2011 bis 1. Novämber 2012 isch dr Seehofer Bundesrotsbresidänt un dodermit no dr inoffiziälle Rangornig dr vierthegscht Rebresäntant vu dr Bundesreoublik Dytschland gsii. 
As Bundesrotsbresidänt het er am 17. Februar 2012 noch em Ruckdritt vum Christian Wulff zytwys, bis zue dr Wahl vum neie Bundesbresidänt Joachim Gauck am 18. Merz 2012, d Amtsgschäft vum Staatsoberhaupt vu dr Bundesrepublik Dytschland ibernuu.

Aafangs Mai 2013 isch dr Seehofer offiziäll zum Spitzekandidat fir di Bayrisch Landdagswahl am 15. Septämber 2013 gwehlt wore, wu d CSU mit 47,7 Brozänt di absolut Meehait im Landdag het chenne zruck erobere.

Im Merz 2018 het er s Amt vum Minischterbresidänt niderglait un isch as Bundesinnemininschter Mitglid vu dr neie Bundesregierig wore.

Vum 23. April 2005 bis 22. Novämber 2005 isch er Vorsitzer vum Sozialverband VdK Bayern gsii. Mit syre Ernännig zum Bundesminischter fir Verbruucherschutz, Ernehrig un Landwirtschaft het sy Amt mieße niderlege.

Dr Seehofer isch bis zum 27. Oktober 2008 Mitglid im Verwaltigsrot vu dr Landwirtschaftlige Räntebank gsii.

Mitglid im Verwaltigsrot vum ZDF isch er syt em 28. Oktober 2010 as Verdrätter vu dr Länder.




</doc>
<doc id="46448" url="https://als.wikipedia.org/wiki?curid=46448" title="Ibach SZ">
Ibach SZ

Ibach isch es Dorf i de politische Gmeind Schwyz im Kanton Schwyz i de Schwiz.

Ibach lit a de Hauptstross zwüsched Schwyz und Brunne. Durs Dorf dure flüsst d Muota.

Ibach isch zum erschte Mol gnennt worde im Johr 1217 als "Ibach".

Z Ibach häts e Chile und mehreri Schuelhüser. Näbed es paar Dorfläde gits au es Ychaufzänter, s Mythe-Zänter. Grad annet de Stross isch d Fabrik vo de Victorinox, wo under anderem s Schwizer Sackmässer gmacht wird.





</doc>
<doc id="46452" url="https://als.wikipedia.org/wiki?curid=46452" title="ʻEua">
ʻEua

ʻEua ghöört zu dr Inselgrubbe Tongatapu im Köönigriich Tonga. Es lit öbbe 40 km südöstlig vo dr Hauptinsle Tongatapu und isch geologisch äini vo de eltiste Insle im Pazifik.

ʻEua isch 19 km lang, 7,5 km bräit und het e Flechi vo 86,7 km².. 5'206 Iiwooner (Stand 2006) läbe dört in 15 Dörfer.

Mä cha vo Nukuʻalofa us mit em Flugzüüg und Schiff uf d Insle choo. Mit em Schiff brucht mä öbbe drei Stunde.
Dr grössti Ort und Divisionshauptort isch ʻOhonua (1626 Iiwohoner Taʻanga inkl.). Dört befinde sich alli Instituzioone vo dr Insle, dr Haafe Nafanua, zwäi Supermäärt, d Bost, e Bank und e Tankstell.
D Insle het vier Underkünft. Die z Tufu isch gäignet für d Beobachtig vo Walfisch.

D Insle isch seer hügelig und uf eme Däil von ere waggst immer no dichte Räägewald. Dr höggst Punkt uf dr Insle isch dr Teʻemoa mit 312 m über em Meer.
E Seenswürdigkäit isch äini vo de grösste und eltiste Birkefiige uf dr Wält.

Dr jöörlig Niiderschlaag lit bi 2700 mm, 2/3 drvo fallt wäärend dr Räägezit vo Novämber bis April.



</doc>
<doc id="46453" url="https://als.wikipedia.org/wiki?curid=46453" title="Kanton Carhaix-Plouguer">
Kanton Carhaix-Plouguer

Dr Kanton Carhaix-Plouguer (breton. "Kanton Karaez-Plougêr", frz. "Canton de Carhaix-Plouguer") isch e Kanton im Arrondissement Châteaulin im franzesische Département Finistère in dr Region Bretagne. Hauptort vum Kanton isch Carhaix-Plouguer.

Dr Kanton Carhaix-Plouguer bstoht us 24 Gmaine:

Bis zue dr Neiornig vu dr Kanton anne 2015 hän die Gmaine zum Kanton ghert: Carhaix-Plouguer (Hauptort), Cléden-Poher, Kergloff, Motreff, Plounévézel, Poullaouen, Saint-Hernin un Spézet.


</doc>
<doc id="46454" url="https://als.wikipedia.org/wiki?curid=46454" title="Kanton Châteaulin">
Kanton Châteaulin

Dr Kanton Châteaulin (breton. "Kanton Kastellin", frz. "Canton de Châteaulin") isch bis Merz 2015 e Kanton im Arrondissement Châteaulin im franzesische Département Finistère in dr Region Bretagne gsii. 

Hauptort vum Kanton isch Châteaulin gsii. Verdrätter im conseil général vum Département isch dr Jacques Gouérou gsii.

Dr Kanton Châteaulin isch us vierzeh Gmaine bstande:


</doc>
<doc id="46455" url="https://als.wikipedia.org/wiki?curid=46455" title="Kanton Châteauneuf-du-Faou">
Kanton Châteauneuf-du-Faou

Dr Kanton Châteauneuf-du-Faou (breton. "Kanton Kastell-Nevez-ar-Faou", frz. "Canton de Châteauneuf-du-Faou") isch bis Merz 2015 e Kanton im Arrondissement Châteaulin im franzesische Département Finistère in dr Region Bretagne gsii. 

Hauptort vum Kanton isch Châteauneuf-du-Faou gsii. Verdrätteri im conseil général vum Département isch d Henriette Le Brigand gsii.

Dr Kanton Châteauneuf-du-Faou isch us vierzeh Gmaine bstande:


</doc>
<doc id="46456" url="https://als.wikipedia.org/wiki?curid=46456" title="Kanton Crozon">
Kanton Crozon

Dr Kanton Crozon (breton. "Kanton Kraozon", frz. "Canton de Crozon") isch e Kanton in dr Arrondissement Châteaulin un Quimper im franzesische Département Finistère in dr Region Bretagne. Hauptort vum Kanton isch Crozon.

Dr Kanton Crozon bstoht us 18 Gmaine:

Bis zue dr Neiornig vu dr Kanton anne 2015 hän die Gmaine zum Kanton ghert: Argol, Camaret-sur-Mer, Crozon (Hauptort), Landévennec, Lanvéoc, Roscanvel un Telgruc-sur-Mer.


</doc>
<doc id="46457" url="https://als.wikipedia.org/wiki?curid=46457" title="Kanton Le Faou">
Kanton Le Faou

Dr Kanton Le Faou (breton. "Kanton ar Faou", frz. "Canton du Faou") isch bis Merz 2015 e Kanton im Arrondissement Châteaulin im franzesische Département Finistère in dr Region Bretagne gsii. 

Hauptort vum Kanton isch Le Faou gsii. Verdrätter im conseil général vum Département isch dr Roger Mellouët gsii.

Dr Kanton Le Faou isch us vierzeh Gmaine bstande:


</doc>
<doc id="46458" url="https://als.wikipedia.org/wiki?curid=46458" title="Kanton Huelgoat">
Kanton Huelgoat

Dr Kanton Huelgoat (breton. "Kanton an Uhelgoad", frz. "Canton d'Huelgoat") isch bis Merz 2015 e Kanton im Arrondissement Châteaulin im franzesische Département Finistère in dr Region Bretagne gsii. 

Hauptort vum Kanton isch Huelgoat gsii. Verdrätter im conseil général vum Département isch dr Daniel Créoff gsii.

Dr Kanton Huelgoat isch us acht Gmaine bstande:


</doc>
<doc id="46459" url="https://als.wikipedia.org/wiki?curid=46459" title="Kanton Pleyben">
Kanton Pleyben

Dr Kanton Pleyben (breton. "Kanton Pleiben", frz. "Canton de Pleyben") isch bis Merz 2015 e Kanton im Arrondissement Châteaulin im franzesische Département Finistère in dr Region Bretagne gsii. 

Hauptort vum Kanton isch Pleyben gsii. Verdrätteri im conseil général vum Département isch d Marie-France Le Boulch gsii.

Dr Kanton Pleyben isch us zeh Gmaine bstande:


</doc>
<doc id="46460" url="https://als.wikipedia.org/wiki?curid=46460" title="Tubuai">
Tubuai

Tubuai isch dr Naame vom ene Atoll im Südpazifik und au vo däm sinere Hauptinsle, 640 km südlig vo Tahiti. Uf dr Insle lääbe 2'050 Lüt (2007), si het e Flechi vo 45 km² und isch d Hauptinsle vo de Austral-Insle, wo zu Franzöösisch-Polynesie ghööre. De Austral-Insle säit mä vilmol au „Tubuai-Insle“. Dr Hauptort isch Mataura. 

S Tubuai Atoll befindet sich im Früestadium vo sinere Entwicklig. Im Zentrum isch die grösst Insle, wo zimlig gebirgig isch. Uf em Riff im Oste lige säggs chliineri Insle, vo Nordoste uf Südoste si das:

Die höggsti Erheebig isch dr 422 m hoochi Mont Taitaa östlig vo dr Middi vo dr Hauptinsle. Im Südoste isch dr Hanareho, wo 325 m hooch isch. Zwüschene isch flachers Land, sodass d Insle, wemm mä sä vo witem vom Norde oder Süde us aaluegt, usgseet, wie wenn s zwäi Insle weere.

Dr Hauptort und s Verwaltigszentrum vo de Australinsle isch s Dorf Mataura an dr Nordküste.

Es git drei Däilgmäinde ("communes associées"):



</doc>
<doc id="46461" url="https://als.wikipedia.org/wiki?curid=46461" title="Kanton Landivisiau">
Kanton Landivisiau

Dr Kanton Landivisiau (breton. "Kanton Landivizio", frz. "Canton de Landivisiau") isch e Kanton im Arrondissement Morlaix im franzesische Département Finistère in dr Region Bretagne. Hauptort vum Kanton isch Landivisiau.

Dr Kanton Landivisiau bstoht us 19 Gmaine:
Bis zue dr Neiornig vu dr Kanton anne 2015 hän die Gmaine zum Kanton ghert: Bodilis, Guimiliau, Lampaul-Guimiliau, Landivisiau (Hauptort), Plougourvest, Plounéventer, Saint-Derrien un Saint-Servais.


</doc>
<doc id="46462" url="https://als.wikipedia.org/wiki?curid=46462" title="Kanton Lanmeur">
Kanton Lanmeur

Dr Kanton Lanmeur (breton. "Kanton Lanneur", frz. "Canton de Lanmeur") isch bis Merz 2015 e Kanton im Arrondissement Morlaix im franzesische Département Finistère in dr Region Bretagne gsii. 

Hauptort vum Kanton isch Lanmeur gsii. Verdrätteri im conseil général vum Département isch d Nathalie Bernard gsii.

Dr Kanton Lanmeur isch us acht Gmaine bstande:


</doc>
<doc id="46463" url="https://als.wikipedia.org/wiki?curid=46463" title="Kanton Morlaix">
Kanton Morlaix

Dr Kanton Morlaix (breton. "Kanton Montroulez", frz. "Canton de Morlaix") isch e Kanton im Arrondissement Morlaix im franzesische Département Finistère in dr Region Bretagne. Hauptort vum Kanton isch Morlaix.

Dr Kanton Morlaix bstoht us zeh Gmaine:
2016: Fusion "Loc-Eguiner-Saint-Thégonnec" und "Saint-Thégonnec" → Saint-Thégonnec Loc-Eguiner

Bis zue dr Neiornig vu dr Kanton anne 2015 hän die Gmaine zum Kanton ghert: Morlaix (Hauptort), Plourin-lès-Morlaix, Sainte-Sève un Saint-Martin-des-Champs.


</doc>
<doc id="46464" url="https://als.wikipedia.org/wiki?curid=46464" title="Kanton Plouescat">
Kanton Plouescat

Dr Kanton Plouescat (breton. "Kanton Ploueskad", frz. "Canton de Plouescat") isch bis Merz 2015 e Kanton im Arrondissement Morlaix im franzesische Département Finistère in dr Region Bretagne gsii. 

Hauptort vum Kanton isch Plouescat gsii. Verdrätter im conseil général vum Département isch dr Gildas Bernard gsii.

Dr Kanton Plouescat isch us fimf Gmaine bstande:


</doc>
<doc id="46465" url="https://als.wikipedia.org/wiki?curid=46465" title="Kanton Plouigneau">
Kanton Plouigneau

Dr Kanton Plouigneau (breton. "Kanton Plouigno", frz. "Canton de Plouigneau") isch e Kanton im Arrondissement Morlaix im franzesische Département Finistère in dr Region Bretagne. Hauptort vum Kanton isch Plouigneau.

Dr Kanton Plouigneau bstoht us 17 Gmaine:

Bis zue dr Neiornig vu dr Kanton anne 2015 hän die Gmaine zum Kanton ghert: Botsorhel, Guerlesquin, Lannéanou, Plouégat-Moysan, Plougonven, Plouigneau (Hauptort) un Le Ponthou.


</doc>
<doc id="46466" url="https://als.wikipedia.org/wiki?curid=46466" title="Universidade Tecnológica Federal do Paraná">
Universidade Tecnológica Federal do Paraná

D Universidade Tecnólogica Federal do Paraná (UTFPR) isch e staatligi brasilianischi Universitet mit Sitz z Curitiba im Bundesstaat Paraná. Grindet woren isch Universitet am 7. Oktober 2005 un het anne 2010 rund 1.393 Professore ghaa. UTFPR isch di grescht tächnisch Universitet z Paraná. Am Hauptstandort z Curitiba un an dr Dependance z Apucarana, z Campo Mourão, z Cornélio Procópio, z Dois Vizinhos, z Francisco Beltrão, z Londrina, z Medianeira, z Pato Branco, z Ponta Grossa un z Toledo studieren iber 20.000 Studänte.

D UTFPR bstoht us acht Fakultete:



</doc>
<doc id="46468" url="https://als.wikipedia.org/wiki?curid=46468" title="Drei Höfe">
Drei Höfe

Drei Hööf isch e politischi Gmeind im Bezirk Wasseramt vom Kanton Soledurn i de Schwiz.

Die nöi Gmeind isch am 1. Januar 2013 dur d Fusion vo de ehemalige Gmeinde Heiriswiu-Winischdorf u Hersiwiu entstande.

Nochbergmeine si Rächerswiu, Haute, Ökinge, Horriwiu, Etzike (über e spitze Punkt) u Ääschi im Kanton Soledurn u Seeberg, Hellsau, Höchstette u Willadinge im Kanton Bärn.

Winischdorf isch zum erschte Mou gnennt worde im Johr 1311 aus "Winistorf" (1345 "Wingisdorf", 1464 "Windenstorf", 1505 "Wundistorff", 1531 "Winnistorff"). Vo Heiriswiu list me s erschte Mou im Johr 1317 im Name "Cristan von Heinrichswile" u Hersiwiu wird zum erschte Mou gnennt im Johr 1324 aus "Hersenwile".

Vor 1798 het Heiriswiu mit Hersiwiu e Doppugmeind biudet. Deno hei die beide mit Winischdorf d Dreihofgmeind "Heinrichswil-Hersiwil-Winistorf" biudet. Im Johr 1854 si die drei Gmeinde politisch eigeständigi politischi Gmeinde worde. Zum 1. Jänner 1993 hei Heiriswiu u Winischdorf zur Gmeind "Heinrichswil-Winistorf" fusioniert. U Aafangs Jänner 2013 isch Hersiwiu ou wider derzue cho. Sider heisst di nöi Gmeind "Drei Hööf".

De hochalemannisch Dialäkt vo «Drei Hööf» ghört zue de Dialäkt vo de Region Soledurn, wo ähnlich si zum Bärndütsch.



</doc>
<doc id="46469" url="https://als.wikipedia.org/wiki?curid=46469" title="Kanton Plouzévédé">
Kanton Plouzévédé

Dr Kanton Plouzévédé (breton. "Kanton Gwitevede", frz. "Canton de Plouzévédé") isch bis Merz 2015 e Kanton im Arrondissement Morlaix im franzesische Département Finistère in dr Region Bretagne gsii. 

Hauptort vum Kanton isch Plouzévédé gsii. Verdrätter im conseil général vum Département isch dr Gérard Daniélou gsii.

Dr Kanton Plouzévédé isch us sechs Gmaine bstande:


</doc>
<doc id="46470" url="https://als.wikipedia.org/wiki?curid=46470" title="Kanton Saint-Pol-de-Léon">
Kanton Saint-Pol-de-Léon

Dr Kanton Saint-Pol-de-Léon (breton. "Kanton Kastell-Paol", frz. "Canton de Saint-Pol-de-Léon") isch e Kanton im Arrondissement Morlaix im franzesische Département Finistère in dr Region Bretagne. Hauptort vum Kanton isch Saint-Pol-de-Léon.

Dr Kanton Saint-Pol-de-Léon bstoht us 14 Gmaine:

Bis zue dr Neiornig vu dr Kanton anne 2015 hän die Gmaine zum Kanton ghert: Île de Batz, Mespaul, Plouénan, Plougoulm, Roscoff, Saint-Pol-de-Léon, Santec un Sibiril.


</doc>
<doc id="46471" url="https://als.wikipedia.org/wiki?curid=46471" title="Kanton Saint-Thégonnec">
Kanton Saint-Thégonnec

Dr Kanton Saint-Thégonnec (breton. "Kanton Sant-Tegoneg", frz. "Canton de Saint-Thégonnec") isch bis Merz 2015 e Kanton im Arrondissement Morlaix im franzesische Département Finistère in dr Region Bretagne gsii. 

Hauptort vum Kanton isch Saint-Thégonnec gsii. Verdrätteri im conseil général vum Département isch d Solange Creignou gsii.

Dr Kanton Saint-Thégonnec isch us fimf Gmaine bstande:


</doc>
<doc id="46472" url="https://als.wikipedia.org/wiki?curid=46472" title="Kanton Sizun">
Kanton Sizun

Dr Kanton Sizun (breton. "Kanton Sizun", frz. "Canton de Sizun") isch bis Merz 2015 e Kanton im Arrondissement Morlaix im franzesische Département Finistère in dr Region Bretagne gsii. 

Hauptort vum Kanton isch Sizun gsii. Verdrätter im conseil général vum Département isch dr Francis Estrabaud gsii.

Dr Kanton Sizun isch us vier Gmaine bstande:


</doc>
<doc id="46473" url="https://als.wikipedia.org/wiki?curid=46473" title="Kanton Taulé">
Kanton Taulé

Dr Kanton Taulé (breton. "Kanton Taole", frz. "Canton de Taulé") isch bis Merz 2015 e Kanton im Arrondissement Morlaix im franzesische Département Finistère in dr Region Bretagne gsii. 

Hauptort vum Kanton isch Taulé gsii. Verdrätter im conseil général vum Département isch dr Raymond Mercier gsii.

Dr Kanton Taulé isch us fimf Gmaine bstande:


</doc>
<doc id="46474" url="https://als.wikipedia.org/wiki?curid=46474" title="Arth-Goldau">
Arth-Goldau

Arth-Goldau bezaichnet i erster Linie de Bahof Arth-Goldau.

Fälschlicherwys werd mängmol au d Ortschaft, wo sich dä Bahof befinded, als Arth-Goldau bezaichnet. D Ortschaft Goldau, wo sich dä Ysebahnchnotepunkt und en Tierpark im Gebiet vom ehemolige Bärgsturzgebiet befindet, isch en Ortstail vo de politische Gmaind Arth.


</doc>
<doc id="46475" url="https://als.wikipedia.org/wiki?curid=46475" title="Arth">
Arth

Arth chan folgendes bedüte:
Arth isch de Familiename vo:
Lueg au:


</doc>
<doc id="46476" url="https://als.wikipedia.org/wiki?curid=46476" title="Jürgen Walter (Grüne)">
Jürgen Walter (Grüne)

Dr Jürgen Walter (* 11. Mai 1957 z Stuegert) isch e dytsche Bolitiker (Bindnis 90/Di Griene).

Noch em Abitur z Ludisburg het dr Jürgen Walter z Stuegert un z Eugene, Oregon Anglischtik un Germanischtik studiert. Derno het er bis zue syre Wahl in dr Landdag sechs Johr lang im Ludisburger Scala gschafft un het dert in dr Hauptsach Jazzkunzärt un Kabarettoobe organisiert. Bis 1993 isch er Gschäftsfierer vu dr Firma Ecotopia Productions, Ludisburg gsii. Dr Walter isch evangelisch, ghyrote un het e Suhn. Är läbt z Aschperg.

Bolitisch engaschiert er sich syter anne 1983 bi dr Griene. Vu 1983 bis 1991 isch er Ortsvorsitzer vu dr Griene z Aschperg gsii, vu 1989 bis 2011 Gmaitrot z Aschperg, vu 1989 bis 1992 isch er Mitglid im Chraisdag z Ludisbrug gsii. Anne 1999 isch er Sprächer vum Chraisvorstand z Ludisburg woren. Im Johr 2006 isch er us em Chraisvorstand uusgschide.

Anne 1992 isch dr Walter im Wahlchrais Ludisburg as Abgordnete in dr Landdag vu Bade-Wirttebärg gwehlt wore. Vu 2006 bis 2011 isch er dert Sprächer vu syre Fraktion fir d Berych Medie, Europa un Sport gsii. Noch Landdagswahl 2011 isch er zum Staatssekretär im Minischterium fir Wisseschaft, Forschig un Chunscht im Kabinett Kretschmann I ernännt wore.



</doc>
<doc id="46478" url="https://als.wikipedia.org/wiki?curid=46478" title="Kiritimati">
Kiritimati

Kiritimati (kiribatischi Ussprooch: []; früener "" ‚Wienachtsinsle‘) isch en Atoll in de Line Islands im Zentralpazifik, wo zu Kiribati ghöört.

Kiritimati lit 189 km (dr Ort London 222 km) nördlig vom Ekwator. Vo London uf Kiritimati us si dr Hauptort Napia vo dr Insle Tabuaeran (Fanning Island) 298 km (gege Nordweste) äwägg, d Insle Teraina (Washington Island) 446 km (gege Nordweste) und d Hauptstadt vo Kiribati, South Tarawa uf em Tarawa-Atoll, 3254 km.

Kiritimati het e Flechi vo 321 km² und isch die grössti vo alle Koralleninsle uf dr Wält. D Lagune vo dr Insle isch 324 km² grooss und äini vo de grösste. S Atoll isch vo Oste uf Weste 43,9 km lang, vo Norde uf Süde 39,6 km bräit. Uf em Atoll lääbe öbbe 5200 Lüt, wo 5,0 % vo dr kiribatische Bevölkerig si. D Bevölkerig isch nid indigen, sondern hauptsächlig vo de Gilbertinsle us aagsiidlet udn läbt in vier Ortschafte. Dr Hauptort und Haafe isch London.

Sit 1979 ghöört Kiritimati zum Inselstaat Kiribati.



</doc>
<doc id="46479" url="https://als.wikipedia.org/wiki?curid=46479" title="Kanton Arzano">
Kanton Arzano

Dr Kanton Arzano (breton. "Kanton an Arzhanaou", frz. "Canton d'Arzano") isch bis Merz 2015 e Kanton im Arrondissement Quimper im franzesische Département Finistère in dr Region Bretagne gsii. 

Hauptort vum Kanton isch Arzano gsii. Verdrätteri im conseil général vum Département isch d Marie-Isabelle Doussal gsii.

Dr Kanton Arzano isch us vier Gmaine bstande:


</doc>
<doc id="46480" url="https://als.wikipedia.org/wiki?curid=46480" title="Kanton Bannalec">
Kanton Bannalec

Dr Kanton Bannalec (breton. "Kanton Banaleg", frz. "Canton de Bannalec") isch bis Merz 2015 e Kanton im Arrondissement Quimper im franzesische Département Finistère in dr Region Bretagne gsii. 

Hauptort vum Kanton isch Bannalec gsii. Verdrätter im conseil général vum Département isch dr Guy Le Sergent gsii.

Dr Kanton Bannalec isch us drei Gmaine bstande:


</doc>
<doc id="46481" url="https://als.wikipedia.org/wiki?curid=46481" title="Kanton Briec">
Kanton Briec

Dr Kanton Briec (breton. "Kanton Brieg", frz. "Canton de Briec") isch e Kanton in dr Arrondissement Châteaulin un Quimper im franzesische Département Finistère in dr Region Bretagne. Hauptort vum Kanton isch Briec.

Dr Kanton Briec bstoht us 18 Gmaine:

Bis zue dr Neiornig vu dr Kanton anne 2015 hän die Gmaine zum Kanton ghert: Briec, Edern, Landrévarzec, Landudal un Langolen.


</doc>
<doc id="46482" url="https://als.wikipedia.org/wiki?curid=46482" title="Kanton Concarneau">
Kanton Concarneau

Dr Kanton Concarneau (breton. "Kanton Konk-Kerne", frz. "Canton de Concarneau") isch e Kanton im Arrondissement Quimper im franzesische Département Finistère in dr Region Bretagne. Hauptort vum Kanton isch Concarneau.

Dr Kanton Concarneau bstoht us sechs Gmaine:

Bis zue dr Neiornig vu dr Kanton anne 2015 hän die Gmaine zum Kanton ghert: Concarneau (Hauptort) un Trégunc.


</doc>
<doc id="46483" url="https://als.wikipedia.org/wiki?curid=46483" title="Kanton Douarnenez">
Kanton Douarnenez

Dr Kanton Douarnenez (breton. "Kanton Douarnenez", frz. "Canton de Douarnenez") isch e Kanton im Arrondissement Quimper im franzesische Département Finistère in dr Region Bretagne. Hauptort vum Kanton isch Douarnenez.

Dr Kanton Douarnenez bstoht us 16 Gmaine:

2016: Fusion "Audierne" un "Esquibien" → Audierne

Bis zue dr Neiornig vu dr Kanton anne 2015 hän die Gmaine zum Kanton ghert: Douarnenez (Hauptort), Guengat, Le Juch, Plogonnec, Pouldergat un Poullan-sur-Mer.


</doc>
<doc id="46485" url="https://als.wikipedia.org/wiki?curid=46485" title="Kabinett Kretschmann I">
Kabinett Kretschmann I

S Kabinett Kretschmann I isch vum 12. Mai 2011 bis zum 11. Mai 2016 d Landesregierig vu Bade-Wirttebärg gsii. Dr Winfried Kretschmann het e grien-roti Koalition us Bindnis 90/Di Griene un SPD gfiert, wu no dr Landtagswahl 2011 bildet woren isch. Är isch dr erscht Minischterbresidänt z Dytschland, wu dr Griene aaghert un dr nyynt Minischterbresidänt vum 1952 grindete Land. Sechs Fachminischter stelle d Sozialdemokrate, vier Fachminischterie un s Staatsminischterium laite di Griene. Mitglider vu dr Regierig Stimmrächt sin au ai Staatssekreteri un ai ehrenamtligi Staatsreti, wu boodi dr Grienen aaghere. Derzue cheme drei bolitische Staatssekreter, wu nit Mitglider vu dr Regierig sin, un e Minischterialdirektor mit dr Amtsbezaichnig Staatssekreter. D Amtsdreger sin am 12. Mai 2011 im Landdag veraidigt wore.

Dr Koalitionsverdrag drait dr Titel „Der Wechsel beginnt“ (alem. 'Dr Wächsel fangt aa.'). Dodin hän sich di Grienen un d SPD uf die Ressortverdailig gainigt:



</doc>
<doc id="46489" url="https://als.wikipedia.org/wiki?curid=46489" title="Kanton Fouesnant">
Kanton Fouesnant

Dr Kanton Fouesnant (breton. "Kanton Fouenant", frz. "Canton de Fouesnant") isch e Kanton im Arrondissement Quimper im franzesische Département Finistère in dr Region Bretagne. Hauptort vum Kanton isch Fouesnant.

Dr Kanton Fouesnant bstoht us acht Gmaine:
Bis zue dr Neiornig vu dr Kanton anne 2015 hän die Gmaine zum Kanton ghert: Bénodet, Clohars-Fouesnant, La Forêt-Fouesnant, Fouesnant (Hauptort), Gouesnach, Pleuven un Saint-Évarzec.


</doc>
<doc id="46490" url="https://als.wikipedia.org/wiki?curid=46490" title="Kanton Guilvinec">
Kanton Guilvinec

Dr Kanton Guilvinec (breton. "Kanton ar Gelveneg", frz. "Canton de Guilvinec") isch bis Merz 2015 e Kanton im Arrondissement Quimper im franzesische Département Finistère in dr Region Bretagne gsii. 

Hauptort vum Kanton isch Guilvinec gsii. Verdrätter im conseil général vum Département isch dr Raynald Tanter gsii.

Dr Kanton Guilvinec isch us fimf Gmaine bstande:


</doc>
<doc id="46491" url="https://als.wikipedia.org/wiki?curid=46491" title="Kanton Plogastel-Saint-Germain">
Kanton Plogastel-Saint-Germain

Dr Kanton Plogastel-Saint-Germain (breton. "Kanton Plogastell-Sant-Jermen", frz. "Canton de Plogastel-Saint-Germain") isch bis Merz 2015 e Kanton im Arrondissement Quimper im franzesische Département Finistère in dr Region Bretagne gsii. 

Hauptort vum Kanton isch Plogastel-Saint-Germain gsii. Verdrätter im conseil général vum Département isch dr Michel Canévet gsii.

Dr Kanton Plogastel-Saint-Germain isch us elf Gmaine bstande:


</doc>
<doc id="46492" url="https://als.wikipedia.org/wiki?curid=46492" title="Kanton Pont-Aven">
Kanton Pont-Aven

Dr Kanton Pont-Aven (breton. "Kanton Pont-Aven", frz. "Canton de Pont-Aven") isch bis Merz 2015 e Kanton im Arrondissement Quimper im franzesische Département Finistère in dr Region Bretagne gsii. 

Hauptort vum Kanton isch Pont-Aven gsii. Verdrätter im conseil général vum Département isch dr Claude Jaffré gsii.

Dr Kanton Pont-Aven isch us sechs Gmaine bstande:


</doc>
<doc id="46493" url="https://als.wikipedia.org/wiki?curid=46493" title="Kanton Pont-Croix">
Kanton Pont-Croix

Dr Kanton Pont-Croix (breton. "Kanton Pontekroaz", frz. "Canton de Pont-Croix") isch bis Merz 2015 e Kanton im Arrondissement Quimper im franzesische Département Finistère in dr Region Bretagne gsii. 

Hauptort vum Kanton isch Pont-Croix gsii. Verdrätter im conseil général vum Département isch dr Didier Guillon gsii.

Dr Kanton Pont-Croix isch us zwelf Gmaine bstande:


</doc>
<doc id="46494" url="https://als.wikipedia.org/wiki?curid=46494" title="Beringen (Dorf)">
Beringen (Dorf)

Beringe (amtlich "Beringen") isch en Ortstail vo Beringe und isch bis Endi 2012 e Iiwohnergmeind im Bezirk Oberchlettgi im Kanton Schafuuse, Schwiz gsi.

Beringe isch e Bach- un Stroossedorf am Südfuess vom Rande im obere Chleggi. D Gmeindsflächi hed us 28,6 % landwirtschaftlichi Flächi, 59,8 % Wald, 11,3 % Sidligsflächi und 0,2 % sustigi Flächi bestande.

Beringe isch zum erschte Mol gnennt worde im Johr 965 als "Peringen" (1090 "Beringin").

Uf de 1. Januar 2013 händ Gudmedinge und Beringe fusioniert. De Name vo de nöie Gmeind heisst Beringe.

Quälle: Bundesamt für Statistik 2005

De Uusländeraateil isch 2010 bi 16,7 % gläge.

58,1 % vo de Iiwooner sind evangelisch-reformiert, 23,3 % sind römisch-katholisch gsi (Stand 2000).

Bi de Nationalrootswaale 2011 het s da Ergebnis gee: CVP 7,4 %, FDP 22,2 %, SP 24,7 %, SVP 38,1 %, Sustigi 7,5 %.

Gmeindspresident isch de Hansruedi Schuler gsi (Stand 2012).

D Arbetslosigkeit isch im Johr 2011 bi 1,9 % gläge.

Bi de Volkszellig 2000 hend vo de 3027 Iiwohner 93,6 % Dütsch als Hauptsproch aagee, 0,6 % Französisch und 1,9 % Italienisch.

De hochalemannisch Dialekt vo Beringe ghört zue de Nordoschtschwizer Dialekt.




</doc>
<doc id="46497" url="https://als.wikipedia.org/wiki?curid=46497" title="Mount Wilhelm">
Mount Wilhelm

Dr Wilhelmbärg (in dr lokale Sproch vu dr Kuman "Enduwa Kombuglu", dt. "Wilhelmsberg", ängl. "Mount Wilhelm") isch mit ere Hechi vu 4509 Meter dr hegscht Bärg vu Papua-Neiginea. Är isch Dail vum Bismarckgebirg.

Am Wilhelmbärg gränze d Provinze Simbu, Western Highlands un Madang anenander.

Dr Wilhelmbärg het sy europäische Name anne 1988 iberchuu, wu dr dytsch Schurnalischt un Forschigsraiser Hugo Zöller uf s Finisterre-Gebirg sideschtli vu Madang gstigen isch un di vier hegschte Bärg vum Bismarckgebirg noch em Rychschanzler Otto Fürst von Bismarck un syne drei Chinder, Marie von Bismarck-Schönhausen, Herbert von Bismarck un Wilhelm von Bismarck, „Ottoberg“, „Mariaberg“, „Herbertberg“ un „Wilhelmsberg“ gnännt het.

Im Augschte 1938 sin dr Leigh Grant Vial, en auschtralische Regierigsbeamte, un zwee Yyhaimischi di erschte gsii, wu noowysli uf dr Bärg gstige sin.

Im Zweete Wältchrieg isch am 22. Mai 1944 e US-amerikanisch Flugzyyg vum Typ F-7A am Bärg abgstirzt.

Zwee Wäg fieren uf dr Gipfel. Dr beliebter isch dr relativ aifach Wäg vum Dorf Keglsugl an dr Stroß vu Kundiawa in dr Provinz Simbu. E zweete, schwirigere Wäg fangt im Dorf Ambullua in dr Western Highlands Province. Di bescht Johreszyt zum Bstyge vum Wilhelmbärg isch vu Mai bis Novämber.



</doc>
<doc id="46499" url="https://als.wikipedia.org/wiki?curid=46499" title="Notenschlüssel">
Notenschlüssel

Notèschlüssel (lat. "clavis", pt. "clave", ital. "chiave", engl./frz.: "clef" = „Schlüssel“) diènet i dè Musig dezuè, im Notèsischtem feschtzlegè, welli Tonhöchi diè füüf Notèlinniè repräsentyrè düèn.. Jedè Schlüssel hèt dofür èn Referenzton, a dem sinerè Position sich d Laag vo dè anderè Töön ableitè duèt. D Bedütig vo dè Notèlinniè ergit sich erscht durch dè "Schlüssel". Diè voschidenè Notèschlüssel repräsentyret unterschidlichi Toonlaagè, für jedes Inschtrumänt un jeddi Stimmlaag git s èn geignetè Schlüssel.

Dè hütt allgemein gebrüüchlichi Violynschlüssel (engl. "treble clef") isch èn G-Schlüssel, wo s "g′" uff dè zweitè (vo unnè zellt) Notèlinniè feschtglait. Er würd für Frauèschtimmè, Violynè, hochi Blõsinschtrumänt, s Sopran-Inschtrumänt vo dè Viola-da-gamba-Familliè (Diskant-Gambè) un diè rächti Hand bi Taschtèinschtrumänt vowendet, mengmoll au für d Notation vo extreem hochè Laagè bi düèfè Inschtrumänt. Ferner wörd dè Violynschlüssel bi è baar düèfè Blõsinschtrumänt, wo mit èm Sopraninschtrumänt vowandt sin, transponyrend vowendet: bi dè Familliè vo dè Saxophon, dè Klarinettè, bim Tenorhorn un partiell au bim Baritonhorn, um ohni Umdenkè s Inschtrumänt wechslè z könnè. So lièst un gryft èn Tenorhornischt z. B. glych wiè uff èm Flügelhorn in B, dè Ton klingt nu statt èrè Sekund è Nonè düèfer. Für Männer notyrti Stimmè wörred grundsätzlich è Oktavè düèfer gsungè, als si notyrt sin.

I dè sogenanntè "Schwizer Notation" für Posaunèchör un Blōsmusig i dè Schwiz wörd dè Violynschlüssel für alli Inschtrumänt einheitlich in B transponyrend ygesetzt, also au für Tuba, Baritonhorn un Posuunè. I dè blōsmuigtechnisch seer aktivè Gränzregion zu dè Schwiz, in Süèdbadè wörd mit d Schwizer Notation ebbèfalls vowendet, macht also vor de Gränz kein Halt. Einzigs Zuègschtändnis a diè dütschi Notation isch dè Posuunèschtimm im Bassschlüssel.

Dè im Barock au gebrüüchlichè "Französische Violynschlüssel" wyst èm "g′" diè unterschti Linniè zuè.
Für d Braatschè (Viola), s Altinschtrumänt vo dè Viola-da-gamba-Familliè (Altgambè) un Altposuunè wörd dè oft au „Bratschèschlüssel“ benamste Altschlüssel vorgschribbè. S "c′" lyt dört uff dè drittè Linniè.
Dè Tenorschlüssel wörd für Passagè in höcherè Laagè bi düèfè Strych- un Blõsinschtrumänt wiè dè Tenorposuunè, èm Violoncello (welles s Tenor-Bass-Inschtrumänt vo dè Viola-da-braccio-Familliè darschtellt) un èm Fagott vowendet. Orientyrigspunkt isch s "c′" uff dè virtè Linniè.
Dè Bassschlüssel isch èn F-Schlüssel, wo s "chlyne f" uff dè virtè Linniè vo unnè (also uff dè Linniè zwischè dè beide Pünkt) feschtliit. Sellen vowendet mo bi düèfè Männer- un au Frauèschtimmè un düèfè Strycher (Violoncello, Kontrabass, E-Bass un Bassinschtrumänt vo dè Viola-da-gamba-Familliè), düèfè Blōser (Fagott, Tenor- un Bassposuunè, Tuba, Baritonhorn, Euphonium) un mengè Schlaginschtrumänt (Paukè). Bi Taschtèinschtrumänt isch diè link Hand meischtens im Bassschlüssel notyrt, bi dè Orgel au s Pedaal.
Als Guido vo Arezzo um 1025 s Linnièsischtem für d Notation vo Musig erfunde hèt, hèt er für d Kennzeichnig vo dè Halbtonschritt è c odder è f, mit dem er diè meischt farbigè Linniè markyrt hèt, unter wellè sich dè Halbtonschritt befundè hèt. Je nõch Melodyvolauf hèt mo selli Notèschlüssel i dè Quadratnotation spõter uff eini vo dè vir vorgsennenè Notèlinniè glait, um d Notwendigkeit vo Hilfslinniè z vomydè.

Dè so entschtandnè C-Schlüssel isch au spõter witervowendet un werden bis hütt nõch dè Gsangsschtimmè benamst, für diè si geignet sin. Lediglich irè Uusää hèt sich voränderet. Uff dèe Abbildig sièt mo: (a) Altè C-Schlüssel; (b) Sopran- odder Diskantschlüssel; (c) Mezzosopran<nowiki></nowiki>schlüssel; (d) Altschlüssel; (e) Tenorschlüssel (f) Baritonschlüssel.

Für düèferi Stimmè isch fascht zitglych mit èm C-Schlüssel dè F-Schlüssel entschtandè, dè s "chlyne f" aazeigt hèt un dèmm sini Form si uff èm Großbuèchschtabbè F zruggfüürè lôtt "(a)". Diè erschtè F-Schlüssel sin no uff dè Mittellinniè gläggè, sin also eigentlich "Bariton"schlüssel "(b)" gsi. Spòter hèt sich dè hütt gebrüüchliche "Bass"schlüssel durrègsetzt, wo diè zweit Linniè vo obbè als F-Linniè feschtlait "(c)". Allgemein wörd s aazzeigende f vo dè beidè Querschtrich vom F flankyrt. Selli Querschtrich wörred bim F-Schlüssel uff jewyls ein Punkt reduzyrt, dè Ton f lyt dèmmnõch zwischè dè beidè Pünkt. 

Mit dè Witerentwicklig vo dè Musig, vo allem mit dè Notation vo Inschtrumentalmusig, diè zum Deil ußerhalb vom menschlichè Stimmraum glègè isch, hèt mo èn neuè, höcherè Schlüssel bruucht, dè G-Schlüssel (erfundè um 1200). Diè Bezeichnig „Sopranschlüssel“ sött vermiddè wörrè, well èn C-Schlüssel mit èm glychè Nammè exischtyrt un well dè G-Schlüssel in erschter Linniè für d Notation von Violynschtimmè vowendet wörd. Au d Gschtaalt vo sellem „Violynschlüssel“ hèt sich entwicklet uss èm handschriftlichè Buèchschtabbè G vom aazeigtè Ton g′, wo mo èn Hôkè draaghängt hèt, dè uss èm kursivè d uff dè zuèghörigè Linniè (èm "d″") hervorgangè sy könnt, odder i dè Tradition vo aaltè Handschriftè als Vozyrig diènt.

Uff aaltè Notè für Taschtèinschtrumänt findet mo oft è Linnièsischtem mit acht odder mee Linniè, i dem alli Schlüssel yzeichnet worrè sin, uugfähr asè wiè d Abbildig zeigt. S unterschte Zeichè isch è griechischs "Gamma", mit dèm zitwys s "große G" markyrt worrè isch. Sellè Γ-Schlüssel für bsunders düèfi Laagè hèt sich nit ghaaltè.

Dè Violynschlüssel setzt sich mit dè Zit als universalè Notèschlüssel für hochi Laagè durrè un löst i dè meischtè Fäll dè C-Schlüssel ab. Nu für d Notation vo Gesangsschtimmè sin Sopran-, Alt- un Tenorschlüssel nõ bis wit i d zweiti Hälfti vom 19. Johrhundert dè Standard, wiè dè Uusschnitt von èrè reproduzyrtè Chorpartitur vom Johannes Brahms zeigt.

Notèschlüssel, wo uff èrè anderè Linniè wiè üblich liget, wörred als "Chiavetten" benamst. Diè voschidnè C-Schlüssel hèn sich us sellerè Tradition entwicklet, abber au bi dè anderè Schlüssel isch d Versetzig früèner üblich gsi. So isch üsè modernè Bassschlüssel eigentlich us èrè Chiavettè vom Baritonschlüssel hervorgangè. I dè französischè Barockmusig findet mo oft dè G-Schlüssel uff dè unterschtè Linniè (französischè Violynschlüssel).

Bim J. S. Bach findet mo Chiavettè mengmoll au als Hülfeschtellig für Transpositionè, wiè im folgendè Usschnitt us sim „Magnificat“, i demm è Oboe d’amore, wo è Terz düèfer klingt, im französischè Violynschlüssel notyrt isch (b), womit sich, vo dè Vorzeichè abgsää, s glyche Bild ergit wiè bi dè klingendè Notation (a):

Wo mo früèner Chiavettè vowendet hèt, um Hülfslinniè z vomydè, bruucht mo hüt è kursivi, chly gschribbenes 8 übber odder unter m Schlüssel, um è Oktavyrig i diè jewyligi Richtig aazzeigè. Dè nõch unnè oktavyrende Violynschlüssel byschpillswys isch vo allem für d Tenorschtimm üblich. Oft wörd abber d 8 dôdeby nimmi aagää, d Tenorschtimmè, wo mit èm Violynschlüssel notyrt sin, üblicherwys ohnehin è Oktavè düèfer gsungè wörred als notyrt. Seltener wörred selli Schlüssel au für Inschtrumänt vowendet, wo ohnehin um è Oktavè transponyret, z. B. Giitarrè (nôch unnè oktavyrendè Violiyschlüssel), Piccoloflötè un Sopranblockflötè (nõch obbè oktavyrendè Violynschlüssel) odder Kontrabass (nõch unnè oktavyrendè Bassschlüssel). Biswylè findet mo au è 15, wo s Vosetzè um zwei Oktavè volangt (bi dè erschtè Oktavè zellt dè erschti Ton mit, bi dè zweitè Oktavè kömmet denn nõ sibbè Töön dezuè).
Bi Giitarrè un anderè Zupfinschtrumänt git s d Möglichkeit, anschtell vo herkömmlichè Notè Tabulaturè z notyrè. I sellem Fall wird meischtens è vertikals „TAB“ statt èm Schlüssel gschribbè. S wörred denn nit zwangsläufig füüf Notèlinniè vowendet, sondern è Linniè für jedi Sitè vom Inschtrumänt (bi dè Giitarrè also sechs Linniè). Mit Zaalè uff dè Linniè wörd aagää, i wellem Bund diè betrèffend Sitè z gryfè isch.

Iren Urschprung hèt diè Tabulatur-Schrybwys i dè aaltè Wärk für Lautè im Mittelaalter un dè Renaissance. Bis hüt spillet Lautenischtè oft nit nch modernen Notè, sondern nõch – aaltè odder bearbeitetè – Tabulaturè.
Diè diatonischi Handorglè hèt als wechseltönigs Inschtrumänt è spezielli Notation. Dezuè ghört èn eigenè Notèschlüssel, wo zum Byschpill ähnlich uussièt wiè è chly gschribbenes h. Dè Notèschlüssel un d Notation für Zug un Druck sin vom entsprechendè Instrumäntètùp un vom Volaag abhängig.
Für Schlaginschtrumänt wörd meischtens ein vo dè beide abbildetè Schlüssel vowendet. S git voschidi Konventionè, welli Zeilè welles Inschtrumänt repräsentyrt. Nöcheres dezuè im Artikel Schlagzüüg-Notation.
D Unicode-Codyrigè für d Notèschlüssel findet sich im Unicode Notèschriftzeichè




</doc>
<doc id="46500" url="https://als.wikipedia.org/wiki?curid=46500" title="Inka">
Inka

D`Inka si es Südamerikanischs Volk i de Region vo de Ande gsi, wo aus Imperium numä 50 Johr lang exischtiärt hät.

Me gloubt, dass de Inka-Stoot um 1200 noch Chrischtus geborä sig. De Legädä noh isch die vom Manco Cápac und seinärä Schwöschter und Gattin Mama Ocllo, wo us em Titicacasee ausächo si, um im Uftrag vom Sunnegott oder Schöpfergott Viracocha, ihrä Vater, d`Gebiet um Cusco z`besidlä.

Ires Imperium het dört und i de umligädä Regionä Agfangä und het säch nid vüu meh aus öppä 400 km vo de Pazifikküschtä bis öppä a die Ecuadorianischi Gränza im Nordä, bis öppä Curicó (Chile) im Südä erschtreckt. D`Gränzä isch nöima witer im Landesinnära, nämlach um Chuculsaca, Boliviä und Angostaco, Argentiniä.

D`Sproch vo de Inka isch Quetchua gsi. D`Houpstadt Cuzco isch s`politischä, religiösä u kulturellä Zäntrum vom Riich gsi, wo ou de Herrscher regiärt hät. Wo d`Spanier 1533 in Cuzco acho si, hei dört öppä 20`000 Mönsche gwont.

De Machu Piccu und s`Sacsayhuaman si bedütändi Boüwärch vo de Inka gsi. Beidi si in Peru. Sacsayhuaman isch ä ehemolegi Feschtig in Cuzco und de Machu Piccu isch ä Felsäfeschtig uf nämä Bärg. D`Schtei vo de Bouwärch, wie Murä, Hüser u Tämplä hei beihnah perfekt guät zämäpasst. De Maccu Pichu g`hört hüt zu de neüä sibä Wäutwunder.




</doc>
<doc id="46502" url="https://als.wikipedia.org/wiki?curid=46502" title="Liste von musikalischen Symbolen">
Liste von musikalischen Symbolen

Diè Lischtè söll è Übbersicht übber diè hütt gebrüüchlichè Simbole i dè Musig biètè.

Mit Uusnaam vo C-Dur un a-Moll hèt jeddi Dònart è bschtimmti Aazaal vo "Vorzeichè". Si wörred hinter dè Schlüssel gsetzt un gelted, solang kei dònartlichi Änderig erfolgè duèt, odder s zum Ysatz vo Ufflösigszeichè chunnt, für alli Dön vom beschtehendè Linnièsischteem.

D Taktaagaab git aa, wi vill Notèwärt in eim Takt zämmègfasst wörrèd. 

Zu dè allgemeinè Aagaab vom Tempo vo Stüggle dièned folgendi Vorschriftè un müèn nõch eigenem Gfüül umgsetzt wörrè:

Witeri Aagaabè zu dè Geschtaltig vo Musigstugg, bsunders vo dè Intensidät un Lutschtärki:



</doc>
<doc id="46504" url="https://als.wikipedia.org/wiki?curid=46504" title="Liste der musikalischen Vortragsbezeichnungen">
Liste der musikalischen Vortragsbezeichnungen

Musikalischi Vortragsbezeichnigè sin textuelli Ergänzigè vo dè Notation, wo mit dè Notation allei nit darschtellbar odder beschrybbar sin. Si könnet für d Singschtimm odder è Instrumänt geltè. Meischtens sin si in italiènischer Sprõch ghaaltè. (Gängigi Abkürzigè sin in Klammerè aagää.)

"Luèg au:" Tempo | Dùnamik | Akzent


</doc>
<doc id="46505" url="https://als.wikipedia.org/wiki?curid=46505" title="Kanton Pont-l’Abbé">
Kanton Pont-l’Abbé

Dr Kanton Pont-l’Abbé (breton. "Kanton Pont-'n-Abad", frz. "Canton de Pont-l’Abbé") isch e Kanton im Arrondissement Quimper im franzesische Département Finistère in dr Region Bretagne. Hauptort vum Kanton isch Pont-l’Abbé.

Dr Kanton Pont-l’Abbé bstoht us sechs Gmaine:

Bis zue dr Neiornig vu dr Kanton anne 2015 hän die Gmaine zum Kanton ghert: Combrit, Île-Tudy, Plomeur, Pont-l’Abbé (Hauptort), Saint-Jean-Trolimon, Tréguennec un Tréméoc.


</doc>
<doc id="46506" url="https://als.wikipedia.org/wiki?curid=46506" title="Kanton Rosporden">
Kanton Rosporden

Dr Kanton Rosporden (breton. "Kanton Rosporden", frz. "Canton de Rosporden") isch bis Merz 2015 e Kanton im Arrondissement Quimper im franzesische Département Finistère in dr Region Bretagne gsii. 

Hauptort vum Kanton isch Rosporden gsii. Verdrätter im conseil général vum Département isch dr Michel Loussouarn gsii.

Dr Kanton Rosporden isch us vier Gmaine bstande:


</doc>
<doc id="46507" url="https://als.wikipedia.org/wiki?curid=46507" title="Kanton Quimperlé">
Kanton Quimperlé

Dr Kanton Quimperlé (breton. "Kanton Kemperle", frz. "Canton de Quimperlé") isch e Kanton im Arrondissement Quimper im franzesische Département Finistère in dr Region Bretagne. Hauptort vum Kanton isch Quimperlé.

Dr Kanton Quimperlé bstoht us elf Gmaine:
Bis zue dr Neiornig vu dr Kanton anne 2015 hän die Gmaine zum Kanton ghert: Baye, Clohars-Carnoët, Mellac, Quimperlé (Hauptort) un Tréméven.


</doc>
<doc id="46508" url="https://als.wikipedia.org/wiki?curid=46508" title="Kanton Scaër">
Kanton Scaër

Dr Kanton Scaër (breton. "Kanton Skaer", frz. "Canton de Scaër") isch bis Merz 2015 e Kanton im Arrondissement Quimper im franzesische Département Finistère in dr Region Bretagne gsii. 

Hauptort vum Kanton isch Bannalec gsii. Verdrätter im conseil général vum Département isch dr Joel Derrien gsii.

Dr Kanton Scaër isch us drei Gmaine bstande:


</doc>
<doc id="46509" url="https://als.wikipedia.org/wiki?curid=46509" title="Kanton Quimper-1">
Kanton Quimper-1

Dr Kanton Quimper-1 (breton. "Kanton Kemper-1", frz. "Canton de Quimper-1") isch e Kanton im Arrondissement Quimper im franzesische Département Finistère in dr Region Bretagne. Hauptort vum Kanton isch d Stadt Quimper.

D Stadt Quimper isch vu 1793 bis 1973 ai Kanton gsii. Anne 1973 isch d Stadt in d Kanton Quimper-1 un Quimper-2 ufdailt wore. D Unterdailig vu dr Stadt Quimper un e baar Vorortgmaine in d Kanton Quimper-1, Quimper-2 un Quimper-3 isch anne 1985 gschaffe wore. 2015 isch dr Kanton Quimper-3 wider ufglest un uf Quimper-1 un Quimper-2 verdailt wore.

Dr Kanton Quimper-1 bstoht us sechs Gmaine un eme Dail vu dr Stadt Quimper:


</doc>
<doc id="46510" url="https://als.wikipedia.org/wiki?curid=46510" title="Kanton Quimper-2">
Kanton Quimper-2

Dr Kanton Quimper-2 (breton. "Kanton Kemper-2", frz. "Canton de Quimper-2") isch e Kanton im Arrondissement Quimper im franzesische Département Finistère in dr Region Bretagne. Dr Kanton umfasst Dail vu dr Stadt Quimper, wu au Hauptort vum Kanton isch.

D Stadt Quimper isch vu 1793 bis 1973 ai Kanton gsii. Anne 1973 isch d Stadt in d Kanton Quimper-1 un Quimper-2 ufdailt wore. Di hitig Unterdailig vu dr Stadt Quimper un e baar Vorortgmaine in d Kanton Quimper-1, Quimper-2 un Quimper-3 isch anne 1985 gschaffe wore. 2015 isch dr Kanton Quimper-3 wider ufglest un uf Quimper-1 un Quimper-2 verdailt wore.


</doc>
<doc id="46511" url="https://als.wikipedia.org/wiki?curid=46511" title="Kanton Quimper-3">
Kanton Quimper-3

Dr Kanton Quimper-2 (breton. "Kanton Kemper-3", frz. "Canton de Quimper-3") isch bis Merz 2015 e Kanton im Arrondissement Quimper im franzesische Département Finistère in dr Region Bretagne gsii. 

Dr Kanton het Dail vu dr Stadt Quimper umfasst, wu au Hauptort vum Kanton gsii isch, un d Gmaine Plomelin un Pluguffan. Verdrätteri im conseil général vum Département isch d Armelle Huruguen gsii.

D Stadt Quimper isch vu 1793 bis 1973 ai Kanton gsii. Anne 1973 isch d Stadt in d Kanton Quimper-1 un Quimper-2 ufdailt wore. Di hitig Unterdailig vu dr Stadt Quimper un e baar Vorortgmaine in d Kanton Quimper-1, Quimper-2 un Quimper-3 isch anne 1985 gschaffe wore gsii.


</doc>
<doc id="46512" url="https://als.wikipedia.org/wiki?curid=46512" title="Buchberg">
Buchberg

Buchberg isch de Name vo däne Ortschafte:

Ortsteil:

Bärg:


</doc>
<doc id="46513" url="https://als.wikipedia.org/wiki?curid=46513" title="Gy">
Gy

Gy chan folgendes bedüte:
Gy isch de Familiename vo folgende Persone:
.gy isch d Top Level Domain vo Guyana


</doc>
<doc id="46514" url="https://als.wikipedia.org/wiki?curid=46514" title="Entlebuch">
Entlebuch

Entlebuch chan folgendes bedüte:


</doc>
<doc id="46515" url="https://als.wikipedia.org/wiki?curid=46515" title="Rosie">
Rosie

Rosie isch en wibliche Vorname.

Bekannti Trägerinne sind folgendi Persone:


</doc>
<doc id="46521" url="https://als.wikipedia.org/wiki?curid=46521" title="Kauaʻi">
Kauaʻi

Kauaʻi (ängl. und dütsch mäistens "Kauai") isch äini vo de acht Hauptinsle vo Hawaiʻi. Si isch öbbe säggs Millione Joor alt und eso die eltisti Insle im Archipel. Wäge dr üppige Vegetazioon wird si au as d Garteninsle bezäichnet. Si het e Flechi vo fast 1'435 km² mit e Hufe verschidnige Landschaftsforme. Öbbe 64'000 Lüt lääbe uf dr Insle. D Hauptstadt vo dr Insle isch Līhuʻe und het 6'100 Iiwooner. Dr höggst Punkt uf dr Insle isch dr Kawaikini und het e Hööchi vo 1'598 m.

Uf em Gebiet um e Waiʻaleʻale, wo 1'569 m hooch isch, räägnet s im Durchschnitt 11'684 mm im Joor. Es isch äins vo de Gebiet uf dr Wält wo am mäiste Rääge überchömme.

Dr Turismus isch nid eso stark wie uf Hawaii („Big Island“), Maui und Oahu. Zentre für Turiste uf Kauai si d Ort Kapaʻa, Princeville und Poʻipū.



</doc>
<doc id="46524" url="https://als.wikipedia.org/wiki?curid=46524" title="Hawaii">
Hawaii

Hawaii (hawaiisch Hawaiʻi bzw. Mokupuni o Hawaiʻi) isch e Chetti vo Insle im Pazifische Ozean und sit 1959 dr 50. Bundesstaat vo de Vereinigte Staate. D Inselgrubbe ghöört zum polynesische Kulturruum und isch dr nördlig Spitz vom sogenannte polynesische Dreiegg in dr Südsee. E Spitznaame vo Hawaiʻi isch „Aloha State“ (Aloha-Staat).
In Hawaii het s e Hufe verschidnigi Landschaftsforme, s Wätter isch s ganze Joor duure warm und es git e Hufe öffentligi Stränd, und alles daas macht d Insle zum ene beliebte Ort für Turiste, Surfer, Biologe und Geologe. Wääge sinere Laag zmdst im Pazifik wird d Kultur vo Hawaii nid nume vo sinere äigene polynesische Kultur beiiflusst, sondern au vo asiatische und nordamerikanische Kulture.

Hawaiʻi isch 3'682 km vom amerikanische Festland (Flumeville, Kalifornie) äwägg. Im Ganze ghööre 137 Insle und Atoll zu Hawaiʻi, won e Gsamtflechi vo 16'625 km² häi und wo die mäiste von ene nit oder nüme bewoont si.

Die acht grösste Insle si (vo Weste uf Oste): Niʻihau, Kauaʻi, Oʻahu, Molokaʻi, Lānaʻi, Kahoʻolawe, Maui und Hawaiʻi ("Big Island").

Geografisch ghöört Hawaiʻi nit zum amerikanische Kontinänt, sondern isch e Däil vo Polynesie in dr Wält vo de Insle vo Australie bzw. Ozeanie, wo mä de Kontinänt gliichstellt.

Liste vo de grösste Insle vo Weste uf Oste:



</doc>
<doc id="46528" url="https://als.wikipedia.org/wiki?curid=46528" title="Alex Hepburn">
Alex Hepburn

D Alex Hepburn (* 25. Dezämber 1986 z London) isch e britischi Sängere und Songwritere. Iire Stil bewegt sich zwüsche Blues, Rock und Soul. Iiri Stimm wird vilmol mit dere vo dr Janis Joplin vergliche.

D Alex Hepburn het schottischi Eltere, isch z London uf d Wält choo und het e baar Joor in Südfrankriich gläbt. Si isch mit Muusigvideos im Internet bekannt worde.

2011 isch sie im Vorbrogramm vom Bruno Mars ufdräte. Im Novämber 2012 isch iir Single "Under" erschiine, am 12. April 2013 iir Debüalbum "Together Alone". Bäidi si bsundrigs im franzöösischsproochige Ruum (Frankriich, Belgie, Schwiz) erfolgriich gsi.

In Dütschland isch s Album "Together Alone" am 14. Juni 2013 uusechoo.

D Alex Hepburn zelt dr Jimi Hendrix, dr Jeff Buckley, d Etta James und d Billie Holiday zu iire Vorbilder.





</doc>
<doc id="46529" url="https://als.wikipedia.org/wiki?curid=46529" title="Otto von Bismarck">
Otto von Bismarck

Dr Otto Eduard Leopold von Bismarck-Schönhausen, ab 1865 Graf, ab 1871 Fürst von Bismarck, ab 1890 Herzog zu Lauenburg (* 1. April 1815 z Schönhausen; † 30. Juli 1898 z Friedrichsruh bi Hamburg) isch e dytsche Bolitiker un Staatsmann gsii. Vu 1862 bis 1890 – mit ere churzen Unterbräching anne 1873 – isch er Minischterbresidänt vu Preuße gsii, vu 1867 bis 1871 derzue au Bundeschanzler vum Norddytsche Bund un vu 1871 bis 1890 erschte Ryychschanzler vum Dytsche Ryych gsii, wu är d Grindig dervu firschi dribe het.

Dr Otto von Bismarck isch dr zweet Suhn gsii vum Rittmaischter "Karl Wilhelm Ferdinand von Bismarck" (1771–1845) un dr "Luise Wilhelmine geb. Mencken" (1790–1839). Sy Vater isch us eme alte Adelsgschlächt us dr Altmark gstammt, sy Mueter as Dochter vum Anastasius Ludwig Mencken us er Burgerfamilie.

Anne 1847 het dr Bismarck d Johanna von Puttkamer ghyrote. Aus däre Eh sin drei Chinder firigange:

As Bolitiker het sich dr Bismarck im preußische Staat aafangs as Verdrätter vu dr Inträsse vu dr Junler im Chrais vu dr Konservative ne Name gmacht un isch in dr Zyt vu dr Reaktion Diplomat gsii (1851–1862). Anne 1862 isch er zum preußische Minischterbresidänt beruefe wore. Im preußische Verfassigskonflikt het er gege di Liberale fir dr Primat vu dr Monarchy gchämpft. As Usseminischter het er im Dytsch-Dänische Chrieg un im Dytsche Chrieg zwische 1864 un 1866 di bolitisch Vorherrschaft vu Preuße z Dytschland duregsetzt. Im Dytsch-Franzesische Chrieg vu 1870/71 isch er ain vu dr wichtigschte Bolitiker gsii bi dr Lesig vu dr „dytsche Frog“ im chlaidytsche Sinn un bi dr Grindig vum Dytsche Ryych.

D Bolitik vum nei gschaffene Ryych het er as Chanzler– im Volk un dr Gschichtsschryybig wird er vylmol dr "„Yyseni Chanzler“" gnännt – un, bis uf e churzi Unterbrächig, as preußische Minischterbresidänt bis zue syre Entlossig anne 1890 entschaidend mitbstimmt. Ussebolitisch het er uf e Uusglyych vu dr europäische Mächt gsetzt.

Innebolitisch cha mer syni Regierigszyt no 1866 in zwoo Phasen yydaile. Zerscht isch s zuen eme Bindnis mit dr gmäßigte Liberale chuu. In däre Zyt het s e Huffe innebolitischi Reforme gee wie d Yyfierig vu dr Zivileh, doderby het dr Bismarck geg dr Widerstand vu dr katholische Syte mit drastische Maßnahme gchämpft (Kulturkampf). Syt dr spote 1870er-Johr het sich dr Bismarck allmee vu dr Liberalen abgwändet. In die Phase fallt dr Ibergang zue dr Schutzzollbolitik un zue staatsinterväntionistische Maßnahme. Doderzue zellt vor allem d Schaffig vum Sozialversicherigssyschtem. Innebolitisch bregt gsii sin d 1880er-Johr vum reprässive Sozialischtegsetz. Anne 1890 hän Mainigsverschidehaite mit em Wilhelm II., wu syt guet zwai Johr Chaiser gsii isch, zue dr Entlossig vum Bismarck gfiert.

In dr Johr dernoo het dr Bismarck as Kritiker vu syne Noofolger allnoo ne gwiisi bolitischi Rolol gspiilt. Vor allem syni vyl gläsene Memoire "Gedanken und Erinnerungen" hän sy Bild in dr Effetligkait noohaltig bregt.

In dr dytsche Gschichtsschrybig het in d Mitti vum 20. Johrhundert e seli positiv Bewärtig vu dr Roll vum Bismarck dominiert, wu zem Dail bis zuen ere nationalistische Idealisierig gange isch. Noch em Zweete Wältchrieg sin aber allmee kritischi Stimmen ufchuu, wu em Bismarck d Schuld gee hän fir s Schytere vu dr Demokraty z Dytschland un s Chaiserryych as obrigkaitsstaatligi Fählkonschtruktion dargstellt hän. In jingere Darstellige wird dää scharf Gegesatz zmaischt iberwunde, d Laischtige wie au d Mängel vu s Bismarcks Bolitik wäre glychermaße betont, un är wird zaigt as yybettet in zytgnessischi Strukturen un bolitischi Prozäss.






</doc>
<doc id="46531" url="https://als.wikipedia.org/wiki?curid=46531" title="Altsteinzeit">
Altsteinzeit

D Altstaizyt – fachsprochli Paläolithikum, vu griech. παλαιός (palaios) "alt" un λίθος (lithos) "Stai" – isch di erscht un lengscht Period vu dr Urgschicht un maint z Europa un z Asie dr eltscht Abschnitt vu dr Staizyt. Dr Name beziet sich uf di dominierend Iberliferig vu Staiwärchzyyg, derwylscht Wärchzyyg us Chnoche un Holz im Verglych sälte gfunde wäre. Z Afrika wird dr Uusdruck Early Stone Age brucht. Uf em amerikanische Kontinänt un z Auschtralie isch die Gliderig nit gängig.

Di systematisch Härstellig vu Staiwärchzyyg isch e wichtige Schritt in dr Mänschwärdig gsii. Scho di frieje Verdrätter vu dr Gattig "Homo", aber au ihir Noofahre, d Neandertaler un d Cro-Magnon-Mänsche hän as Jeeger un Sammler gläbt.

Dr britisch Anthropolog Sir John Lubbock het in syym anne 1865 erschinene Wärch "Prehistoric Times" d Staizyt in d „Period vum gschlaane Stai“ ("Old Stone Age" ,Altstaizyt‘) un d „Period vum gschliffene Stai“ ("New Stone Age" ,Jungstaizyt‘) unterdailt.

D Altstaizyt fangt no dr Defintion aa mit dr erschte Härstellig Staiwärchzyyg. Mit dr basale Mänschhaitsgschicht z Afrika het dert vor rund 2,5 Millione Johr s Early Stone Age (mit dr Kultur vum Oldowan) aagfange, wu derte vyl friejer aagfange het wie uf allne andere Kontinänt. No elteri Staiwärchzyyg (rund 2,6 Millione Johr alt) sin wahrschyns eme nonig bekannte Vorfahr vum "Homo ergaster" zuezschryybe.

S Acheuléen, wu au zum Early Stone Age ghert, isch karakterisiert dur Fuschtchydel un di erscht archäologisch Kultur, wu flächehaft au z Asien un z Europa noogwisen isch un dodermit e Beleg isch fir d Out-of-Africa-Theory. Dreger vu däne Wärchzyyg sin dr "Homo ergaster" bzw. dr "Homo erectus" gsii. S afrikanisch Middle Stone Age un s Later Stone Age wyyche zytlig ab vu andere Kontinänt.

Di europäisch Altstaizyt wird in di drei Periode Altpaläolithikum, Mittelpaläolithikum un Jungpaläolithikum unterdailt, wu s din archäologischi Kulture het, wu iber karakteristischi Staiwärchzyyg abgränzt wäre. Dreger vum eltschte Bsidligshorizont sin dr bishär nume z Nordspanie eso "Homo antecessor" un im ibrigen Europa dr "Homo heidelbergensis" (as europäischi Uusbregig vum "Homo erectus"). Di archäologische Kulture sin no dr geowisseschaftlige Tradition zmaischt noch dr erschte Fundort vum jewylige Zytabschnitt gnännt, dr sognännt Typlokalitete. Näb em Acheuléen isch z Europa dr – hite nume no forschigsgschichtli relevant – Technokompläx vum Clactonien fir fuschtchydelfreji Inventar vum Altpaläolithikum brucht wore.



S Paläolithikum hert im Vorderen Oriänt („Fruchtbare Halbmond“) un z China vor rund 20.000 bis 12.000 Johr uf mit ere allmeenigen Ablesig vu dr wildbyterische Lääbeswyys dur Ackerböu un Dierhaltig (Epipaläolithikum). Di produzierend Lääbeswyys isch in andere Wältregione dytli speter entstande. Au z Europa het sich dr Ibergang zue dr Landwirtschaft speter vollzoge, do isch no dr Altstaizyt zerscht d Mittelstaizyt (Mesolithikum) chuu .



</doc>
<doc id="46532" url="https://als.wikipedia.org/wiki?curid=46532" title="Schönenbuch (Begriffsklärung)">
Schönenbuch (Begriffsklärung)

Schönenbuch chan folgendes bedüte:
Lueg au:


</doc>
<doc id="46533" url="https://als.wikipedia.org/wiki?curid=46533" title="Schönbuch (Begriffsklärung)">
Schönbuch (Begriffsklärung)

Schönbuch chan folgendes bedüte:
Lueg au:


</doc>
<doc id="46534" url="https://als.wikipedia.org/wiki?curid=46534" title="Robert Zollitsch">
Robert Zollitsch

De Robert Zollitsch (* 9. Augschte 1938 z Filipowa (Filipovo), Jugoslawie) isch vu 2003 bis 2013 Erzbischof vu Friburg gsii. Bis zum 29. Juni 2014 isch er deno Apostolische Verwalter vum Erzbischtum gsi. De Zollitsch isch vum 18. Februar 2008 bis zum 12. Merz 2014 Vorsitzer vu de Ditsche Bischofskumferenz gsii.

De Robert Zollitsch isch anne 1938 z Filipowa (Filipovo), hit Bački Gračac, in de weschtlige Batschka uf d Welt kumme. Er stammt us ere donauschwäbische Familie. Im Spotjohr 1944 sin 212 ditschstämmigi Ortsiiwohner dur di Jugoslawisch Volksbefreiungsarmee umbrocht wore. Unter de Ermordete isch em Zollitsch sin 16-jährige Brueder gsii. De sechsjährig Robert Zollitsch, sini Großmueter un drei Kusine sin in s Lager Gakovo bi Sombor brocht wore gebracht. De Rescht vun de ditschstämmige Bevelkerig vu Filipovo isch zum große Deil verdribe wore. Noch em Zweite Weltkrieg isch de Ort in Bački Gračac umgnennt wore. Im Johr 1946 isch d Familie Zollitsch uf Ditschland gflichtet un het si z Oberschüpf im Landkreis Tauberbischofsheim niderglosse. Anne 1953 isch si uf Manne-Rheinau zoge. 1960 het de Robert Zollitsch as Schieler vum Studieheim St. Michael am Matthias-Grünewald-Gymnasium z Tauberbischofsheim s Abitur gmacht.

De Robert Zollitsch het vu 1960 bis 1964 an de Albert-Ludwigs-Universität Friburg un an de Ludwig-Maximilians-Universität Minche Philosophi un Katholischi Theologi studiert. Am 27. Mai 1965 het er vum Erzbischof Hermann Schäufele im Friburger Minschter d Prieschterweih bikumme. Deno isch er Kaplan z Manne un z Buche gsii. Speter het er as Repetitor im Collegium Borromaeum un as Dozent am Prieschterseminar St. Peter gschafft. Im März 1974 isch er z Friburg mit ere Untersuechig zue "Amt und Funktion des Priesters in den ersten zwei Jahrhunderten" zum "Dr. theol." Promoviert wore.

Vu 1974 bis 1983 het er s Erzbischeflig Theologisch Konvikt "Collegium Borromaeum" z Friburg gleitet. Vu 1983 bis zue sinre Wahl zum Erzbischof isch er Personalreferent vu de Erzdiözese Friburg gsii. 1984 isch de Robert Zollitsch zum Domkapitular ernennt wore. Anne 1992 het em de Papscht Johannes Paul II. de Titel "Ehreprälat vu sinre Seiner Heiligkeit" verlihe. Noch em gsundheitlig bedingte Ruckdritt vu sinem Amtsvorgänger Oskar Saier isch er am 6. Juni 2003 dur s Domkapitel vu Friburg im Brisgau zum neie Oberhirte gwehlt un mit em Schriwe vum 16. Juni 2003 vum Papscht Johannes Paul II. zum Erzbischof vu Friburg un Metropolite vu de Owerrhinische Kilcheprovinz ernennt wore. Am 9. Juli 2003 het er de Eid gleischtet. Am nämlige Dag het em de Alterzbischof Oskar Saier d Bischofsweih gspendet. Sin Wahlspruch isch "In fidei communione" („In de Gmeinschaft vum Glauwe“).

Anne 2005 isch er vum Kardinal-Großmeischter Carlo Kardinal Furno zum Großoffizier vum Ritterorde vum Heilige Grab z Jerusalem ernennt un am 21. Mai 2005 im Paderborner Dom dur de Anton Schlembach, Großprior vu de ditsche Statthalterei, iigsetzt wore.

Siter 2006 isch de Erzbischof Dr. Robert Zollitsch Großkanzlervu de Gustav-Siewerth-Akademi. Sit 2006 isch er Ehremitglid vu de katholische Studenteverbindig K.D.St.V. Ferdinandea Prag Heidelberg im CV un sit 2009 vu de katholische Studenteverbindig K.D.St.V. Wildenstein Freiburg im Breisgau im CV. Er ghert de Gmeinschaft vu de Schönstatt-Diözesanprieschter aa. 

De Zollitsch isch am 12. Februar 2008 fir e sechsjährigi Amtszitt zum Vorsitzer vu de Ditsche Bischofskumferenz gwehlt wore un het des Amt am 18. Februar 2008 aadrette. In dere Funktion het de Zollitsch de Papscht Benedikt XVI. bi dem sinem erschte offizielle Staatsbsuech z Ditschland vum 24. bis 25. September 2011 empfange un het ed Diözesanbischof in sinem Heimeterzbischtum Fribirg begrießt.

De Zollitsch isch Initiator vum Gsprächsforum „Im Heute glauben“.

Am 17. September 2013 het de Papscht Franziskus em Zollitsch si altersbedingte Amtsverzicht aagnumme un het en bis zue de Neibsetzig vum Bischofsstuel zum Apostolische Verwalter vum Erzbischtum ernennt. Si Noofolger as Erzbischof isch de Stephan Burger. 

De Zollitsch isch no bis im März 2014 im Amt as Vorsitzer vu de Ditsche Bischofkumferenz blibe. Zue sym Noofolger isch dr Reinhard Kardinal Marx, dr Erzbischof vu Minche un Freising, gwehlt wore.






</doc>
<doc id="46537" url="https://als.wikipedia.org/wiki?curid=46537" title="Rhizaria">
Rhizaria

D Rhizaria sin e Gruppe vu aizällige Läbewäse, wu zue dr Eukaryote (Läbewäse mit Zällchärn) gstellt wäre. Si umfasse rund 12.000 Arte.

D Syschtematik vu dr Eukaryote vu Adl et al. 2005 fiert d Rhizaria as aini vu dr sechs Taxa vu däre Domäne. E Dail Gruppe vu dr Rhizaria, vor allem di boode umfangryychschte Gruppe, d Foraminifere (Foraminifera) un d Strahledierli (Radiolaria), hän herti Schalen entwicklet, wu fossil chennen erhalte blyybe, un hän in dr geologische Schichtekund (Stratigrafy) as Laitfossilie ne großi Bedytig.

Alli Aagherige vu dr Rhizaria hän as karakteristisch Merkmol fyyni Schyyfießli, sognännti Pseudopodie. Die chennen aifach oder verzwygt un mitenander verchnipft syy. Bi ne Dail Gruppe git s au ne styyf Zytoskelett us Mikrotubuli, doderdur sin d Pseudopodie stachelartig uusbildet un bilde Filopodie.

D Chlorarachniophyta, wu zue dr Cercozoa ghere, hän Chloroplaschte un chenne dodermit Photosynthes dryybe.

Adl et al. 2005 glidere d Rhizaria in fimf Gruppen ohni klassischi Rangstapfle.


Pawlowski 2008 unterglideret d Rhizaria unter Berucksichtung vu dr Chännntnis syt dr Arbet vu Adl et al. eso:


</doc>
<doc id="46538" url="https://als.wikipedia.org/wiki?curid=46538" title="Oskar Saier">
Oskar Saier

De Oskar Saier (* 12. Augschte 1932 z Wagesteig bi Friburg im Brisgau; † 3. Jänner 2008 z Friburg) isch vu 1978 bis 2002 dr 13. Erzbischof vum Erzbischtum Friburg gsii.

De Suhn vum Vogtshofbuur Adolf Saier us em Wagesteig im Schwarzwald isch anne 1946 uf d Heimschuel Lender z Saschbach bi Achere gange. No de Schuel het de Saier z Fribirg un z Dibenge Theologi un Philosophi studiert. Am 2. Juni 1957 het er d Prieschterweih bikumme un isch deno Kaplan z Friburg un z Mosbach gsii. Anne 1970 isch de Saier mit de Arwet "„Communio“ in der Lehre des Zweiten Vatikanischen Konzils" an de theologische Fakultet vu de Ludwig-Maximilians-Universität Minche bim Klaus Mörsdorf zum Doktor vum kanonischen Recht promoviert wore. Vu 1970 bis 1977 isch er Regens vum Prieschterseminar z St. Peter gsii.

Am 7. April 1972 isch er vum Papscht Paul VI. zum Titularbischof vu "Rubicon" un zum Weihbischof z Friburg ernennt wore. D Bischofsweih het em am 29. Juni 1972 de Friburger Erzbischof Hermann Schäufele gspendet, Mitkonsekratore sin de Karl Gnädinger, Weihbischof z Friburg un de Georg Moser, Bischof vu Raoteburg gsii. Em Saier sin Wahlspruch isch "In vinculo communionis" ("Im Band vu de Gmeinschaft") gsii.

No sinre Wahl dur s Domkapitel vu Friburg het de Papst Paul VI. de Oskar Saier am 15. März 1978 zum Erzbischof vu Friburg un Metropolit vu de Owerrhinische Kilcheprovinz ernennt. Am 3. Mai 1978 isch er mit ere Fiir in sin Amt iigfiertwore. Im nämlige Johr het s in de Stadt e Großereignis gee, de 85. Ditsch Katholikedag, wu vum 13. bis zum 17. September 1978 unter eme Leitwort no Jeremia, „Ich will eich Zuekumft un Hoffnig gee“, stattgfunde.

Am 1. Juli 2002 het de Papscht Johannes Paul II. s Ruckdrittsgsuech vum Saier aagnumme, wu no mehrere Operatione us gsundheitlige Grind uf s Amt verzichtet het. Am 3. Jänner 2008 isch de Oskar Saier noch ere schwere Krebskranket im Alter vu 75 Johr gstorwe. De Saier isch am 10. Jänner 2008 in de Bischofsgruft im Fribirger Minschter beigsetzt wore.

In de Ditsche Bischofskumferenz isch de Saier langi Zitt stellverdrettende Vorsitzer un President vu de Paschtoralkommission gsii. In sinre Amtszitt isch er dur sini Haltig gege Abdriiwig bekannt wore. Anne 1982 het er zämme mit de Bischef vu Basel un Stroßburi di "„stark Inanspruchnahm“" vu de Landschaft dur Kernkraftwerch kritisiert mit de gmeinsame Erklärig „Das Verhalten des Christen im Konflikt um die Kernenergie“. Fir Uufsehne het anne 1993 e Hirtebrief zur „Pastoral mit Geschiedenen und wiederverheirateten Geschiedenen“ gsorgt. Dodin isch de Saier mit de beide andere Bischef vu de Owerrhinische Kilcheprovinz, em Mainzer Bischof Karl Lehmann un em Bischof vu Raoteburg-Stuegert Walter Kasper defir iidrette, dass gschideni, wider ghiroteni Katholike noch ere ernschte Priefig vum Gwisse wider zue de Eucharisti zueglosse were.

Anne 1986 het er zämme mit em Kardinal Juan Landázuri Ricketts vu Lima d Partnerschaft vum Erzbischtum Friburg mit de Kilche z Peru begrindet, wu bis hite 150 Gmeine un Verbänd mitenander verbindet.





</doc>
<doc id="46539" url="https://als.wikipedia.org/wiki?curid=46539" title="Hermann Schäufele">
Hermann Schäufele

De Hermann Josef Schäufele (* 14. November 1906 z Stebbach; † 26. Juni 1977 z Langenegg, Vorarlberg) isch vu 1958 bis 1977 Erzbischof vu Friburg gsii.

De Hermann Schäufele isch anne 1906 z Gemmingen-Stebbach in ere Iisebahnerfamilie uf d Welt kumme. D Familie isch vilmol umzoge, de Schäufele isch zerscht z Bellige un z Saschbach uf d Schuel gange, voreb er anne 1920 uf s Friburger Berthold-Gymnasium gwechslet isch. Noch em Abitur isch er 1925 in s Collegium Borromaeum iidrette un het e aagfange katholischi Theologi studiere. No eim Semschter isch er an di Päpschtlig Universität Gregoriana uf Rom gechickt wore, wun er in niin Johr sin Studium abgschlosse het. Am 25. Oktober 1931 het er d Prieschterweih bikumme un isch in Philosophi un Theologi promoviert wore. No Statione z Elzach un z Manne isch er zum Studenteseelsorger z Friburg beruefe wore. Do isch er, wie vil Jugendseelsorger, e baar Mol in s Visier vu de Gestapo grote.

Ab 1946 isch de Schäufele Direktor vum Collegium Borromaeum, 1950 Konviktsdirektor, 1954 Offizial un deno Domkapitular gsii. Am 11. April 1955 het en de Papscht Pius XII. zum Titularbischof vu "Leptis Magna" un zum Weihbischof z Friburg ernennt. D Bischofsweih het em de Erzbischof Eugen Seiterich am 11. Mai 1955 gsepndet. Mitkonsekratore sin de Bischof Isidor Markus Emanuel vu Speyer un de Mainzer Weihbischof Josef Maria Reuss gsii.

Noch em frieje Dod vum Erzbischof Seiterich 1958 het s Domkapitel de Hermann Schäufele zue dem sinem Noofolger gwehlt. De Papscht Pius XII. het en deno Erzbischof un Metropolit vu de Owerrhinische Kilcheprovinz ernennt. Am 16. September 1958 isch er dur de Bamberger Erzbischof Josef Schneider in sin Amt iigfiert wore.

Sii Episkopat isch in d Zitt vum Widerufbau un vum Wirtschaftswunder ghejt. Glichzittig nämme di gsellschaftlige Veränderige zue. Vu 1962 bis 1965 isch er bim Zweite Vatikanischen Konzil debii gsii un het as Mitglid in de Kommission fir d Bischef un d Verwaltig vu de Diözese uumittelbar Iifluss uf d Formulierig vu wichtige Uussage vum Konzil gnumme. Au di nookonziliar Ernejerig vu de Kilche in sinem Bischtum isch in siini Amtszitt ghejt. De Ufbau vu demokratische Strukture het awer nit sinem Ideal vu de Kleriker- un Bischofskilche entsproche.

Er isch am 26. Juni 1977 in sinem bevorzugte Urlaubsort z Vorarlberg bim Rosekranzgebett gstorwe, in dem johr, wu im Erzbischtum Friburg s Jubiläum vum 150-jährige Bstoh gfiirt wore. Des Jubiläum isch fir de Schäufele e wichtig Aalige gsii, de Jubiläumsdag selwer het er awer nimi miterlebt.





</doc>
<doc id="46541" url="https://als.wikipedia.org/wiki?curid=46541" title="Oregon">
Oregon

Oregon (ängl. Ussprooch ) isch e Bundesstaat vo de Veräinigte Staate vo Amerika. Er lit im Weste vom Land in dr Region Pazifische Nordweste und isch im Joor 1859 as dr 33. Bundesstaat ufgnoo worde. 

Dr Flechi nooch isch Oregon dr nüntgrössti Bundesstaat. Er het aber nume e Bevölkerig vo e bitz über 3,8 Millione (2010) und isch vo allne Bundesstaate nume am 27. Blatz. E groosse Däil vo dr Bevölkerig konzentriert sich im Willamette Valley im Nordweste vom Staat. Dört si au die drei grösste Stedt vo Orefon, Portland, Eugene und d Hauptstadt Salem. 

Vo wo dr Naame Oregon chunnt und was er bedütet isch nid klaar. Dr Staat het dr Spitznaame "Beaver State" („Biberstaat“). Früener het d Forstwirtschaft dominiert, si het aber e Hufe vo iirem Iifluss verlore, und hüte wird die Wirtschaft vo Oregon vor allem dur d Technologiiundernääme im sogenannte Silicon Forest brägt.




</doc>
<doc id="46542" url="https://als.wikipedia.org/wiki?curid=46542" title="Nootka-Sund">
Nootka-Sund

Dr Nootka Sound isch e diefe Meerfjord im pazifische Nordweste vo Amerika, wo sich in drei Hauptarm ufzwigt. Dr Sund befindet sich an dr Westküste vom Vancouver Island in dr kanadische Browinz British Columbia. Er isch dr Laag nooch dr middleri vo de fümf Sund, näben em Quatsino Sound, Kyuquot Sound, Clayoquot Sound und em Barkley Sound, wo d Westküste brääge.

D Iifaart zum Nootka Sound het 1774 dr spanisch Seefaarer Juan Pérez entdeggt. Im Merz 1778 isch dr britisch Kapitän James Cook uf sinere dritte Wältumsaeglig as erste Oiropäer in Sound iinegfaare. Er isch am Friendly Cove verbii, wo elf Joor spööter dr Schaublatz vo dr "Nootka Sound-Kontrowärse" worde isch, und het vor em chliine "Bligh Island", wo zmitzt im Sund lit, gankeret. Dört het er die indigene Nuu-chah-nulth (Nootka) kennegleert.

D Nootka häi em zuegrüeft: „itchme nutka, itchme nutka“, was in iirer Sprooch „gang zrings ume“ bedütet. Dr Cook het aber gmäint, das sig dr Naame vom Volk. Dr Sund het aber dä Naame bis hüte bhalte.

Dr britisch Seefaarer John Meares het in "Friendly Cove" 1788 e temporäre Handelsblatz ufdoo. 1789 häi sich au Spanier dört niidergloo und wo die vier britischi Schiff kaperet höi, isch s zun ere schwere diplomatische Krise zwüsche Groossbritannie und Spanie choo, dr Nootka Sound Kontrowärse, wo erst 1795 ändgültig bigläit worde isch. Sithäär het mä dr Nootka Sound eläi gloo. Wie fast die ganzi Westküste vom Vancouver Island, isch er wäge sinere riiche Meerdierwält bekannt und für si umberüerti Natur, wo no in mängge Däil erhalte bliibe isch.



</doc>
<doc id="46546" url="https://als.wikipedia.org/wiki?curid=46546" title="Aleuten">
Aleuten

D Aleute ([] oder []; au mit eme Trema gschriibe: "Alëute") si en Inselchetti zwüsche Nordamerika und Asie am Südrand vom nordpazifische Beringmeer.

D Inselgruppe ghöört zum US-Bundesstaat Alaska und goot im ene Booge am Südrand vom nordpazifische Beringmeer vo dr Alaska-Halbinsle 1750 Kilometer gege Weste bis zu de russische Kommandöörinsle, wo e westlige Uslöifer vo dr Inselchetti si und geologisch zu de Aleute ghööre.

D Inselgrubbe bestoot us 162 Insle und het im Ganze e Landflechi vo 17'670 Quadratkilometer. Si wird in meereri Grubbe iidäilt: d "Fox Islands", d "Islands of Four Mountains", d "Andreanof Islands", d "Rat Islands" und d "Near Islands". Dr amerikanisch Däil bestoot us em Bezirk "Aleutians East Borough" (Gsamtflechi 38'880 Kwadratkilometer, Landflechi 18'099 km²), wo au dr westlig Däil vo dr Alaska-Halbinsle umfasst, und us dr "Aleutians West Census Area" (Gsamtflechi 36'562 km², Landflechi 11'388 km²), und het öbbe 8'200 Iiwooner. Die mäiste vo dene si Fischer und Belzdierjeeger, wo zruggzooge in elf Gmäinde uf nume siibe Insle lääbe. D Hauptinsle isch Unalaska mit em Hauptort und em Flottestützpunkt Dutch Harbor. Die russische Komandorski-Insle bilde dr "Aleutedistrikt" vo dr Region Kamtschatka und häi öbbe 600 Iiwooner.

S Klima isch chüel (−5 bis +2 °C im Winter, 10 °C bis 13 °C im Summer) und nass (500 bis 2000 mm bro Joor). Es räägnet an 120 bis 250 Dääg im Joor.

Uf de Insle waggse Miesch, grobs Gras, e baar Chrüter, Saxifragaceae und verchrüppleti Büsch und Fichte.

Wägen em vile Schnee git s uf em Land nume e baar Nager, wie e Murmeldierart, Polarfüchs und Landvögel wie Spärber, Finke, zum Bischbil "Leucosticte tephrocotis" und Schnepfe.

Wasserdier hingege git s mee: Walfisch, Seehünd, Seelöje und Seeotter. Früener häi no d Seechue vom Steller und die aleutischi Seerobbe do gläbt.

Under de Wasservögeln si meereri Gans- und Äntenarten, Albatros und Kormoran.



</doc>
<doc id="46547" url="https://als.wikipedia.org/wiki?curid=46547" title="Eugen Seiterich">
Eugen Seiterich

De Eugen Viktor Paul Seiterich (* 9. Jänner 1903 z Karlsrue; † 3. März 1958 z Friburg im Brisgau) isch vu 1954 bis 1958 Erzbischof vu Friburg gsii.

De Eugen Seiterich isch as elteschter Suhn vum großherzoglige Hofkutscher Franz Seiterich un siner Frau Adelheid geb. Müller uf d Welt kumme, sin Brueder Ludwig Seiterich (1904–1979) isch speter Landrot z Waldshuet un z Konschtanz gsii. Sini Kindheit un Jugend het de Eugen Seiterich z Karlsrue verbrocht un het im März 1921 am Goethegymnasium s Abitur gmacht.

Deno het de Seiterich z Friburg Katholischi Theologi un Philosophi studiert un het am 19. März 1926 vum Erzbischof Karl Fritz d Prieschterweih bikumme. Deno het er as Vikar z Bade-Bade, z Neistadt un z Heidelberg gschafft. Denewe het er witer studiert un isch anne 1930 mit ere Arwet iwer di logisch Struktur vum Typusbegriff bi William Stern, Eduard Spranger un Max Weber zum "Dr. phil." promoviert wore. Anne 1936 isch er iwer d Gottesbewiis bim Franz Brentano zum "Dr. theol." promoviert wore.

Im Johr 1938 het er sich an de Theologische Fakultät vu de Albert-Ludwigs-Universität Friburg habilitiert un isch vum Erzbischof Conrad Gröber 1938 zum Professor am Prieschterseminar z St. Peter un 1945 zum Subregens ernennt wore. Anne 1949 isch er ordelige Professor fir d Fächer Apologetik un Religionswisseschaft wore.

Am 23. Juni 1952 het en de Papscht Pius XII. uf Vorschlag vum Erzbischof Wendelin Rauch zum Titularbischof vu "Binda" un zum Weihbischof z Friburg ernennt wore. D Bischofsweih het em de Wendelin Rauch am 3. September1952 gspendet.

Noch em Dod vum Rauch isch er anne 1954 zum bisher jingschte Erzbischof vu Friburg gwehlt wore. Sini amtszitt isch awer au di kirzescht vun allene Friburger Bischef gsii. Scho am 3. März 1958 isch er an ere Lungeembolie gstorwe.





</doc>
<doc id="46549" url="https://als.wikipedia.org/wiki?curid=46549" title="Beringstraße">
Beringstraße

D Beringstrooss (, /"Beringow proliw") isch e Meerängi zwüsche dr vo Asie und em vom amerikanische Festland, und eso au zwüsche Russland und de USA (Alaska).

D Meerängi und s Beringmeer, wo südlig von ere lit, si noch em Dään Vitus Bering benennt, wo 1728 as Marineoffizier in russische Dienst dur d Meerängi gfaare isch.

D Meerängi isch öbbe 82 km bräit und im Durchschnitt nume öbbe 30 bis 50 m dief. Si verbindet d Tschuktschukesee (e Randmeer vom Nordpolarmeer) im Norde mit em Beringmeer (s nördligste Randmeer vom Pazifik) im Süde. Si befindet sich zwüsche de bäide Kontinänt bzw. em Kap Deschnjow (Asie) im Weste und em Kap Prince of Wales (Nordamerika) im Oste. 

Die globali Datumsgränze goot dur d Beringstrooss. D Meerängi isch nume ab und zue zuegfroore, denn wenn d Tämpratuur under minus 70 Grad Celsius fallt.



</doc>
<doc id="46550" url="https://als.wikipedia.org/wiki?curid=46550" title="Das Lied von der Glocke (Oratorium)">
Das Lied von der Glocke (Oratorium)

Das Lied von der Glocke (uff Schwäbisch "S Liad vo dr Glock") ischt a weltlichs Oratorium fir Solischda (Sopran, Alt, Tenor, Bass), Chor, Orgl ond Orkeschtr vom deitscha Kombonischa Max Bruch. Als Libreddo hôt’r em Friedrich Schiller sei gleichnamigs Gedicht vrwendet. Em Bruch seim Werk-Kadalog lauft dui Kombosizioo als opus 45. A Uffihrong – ohne Paus – dauret knabb zwoi Stond. Em 19. Jôhrhondert isch des Oratorium ois vo de beliabdeschde Chorwerk en de Konzertsäl gwäa.

Vo älle deitsche Dichter ischt em Max Bruch dr Schiller emmer dr liabschde gwäa. Hauptsächlich en deam seim "Lied von der Glocke" hôt’r älle seine Ideal wiidrgfonda. Drom hôt’s-en au a langa Zeit richdich pfupferlet, des Werk irgendwann amôl zo vrtona, obwohl des bereits etliche Jôhr vor ehm dr Andreas Romberg (1767 bis 1821) mit-ma graußa Erfolg gmacht ghet hôt. Abr em sella sei Werk hend sich en erschtr Linie d Laia-Cheer ôôgnomma, während dr Bruch sei Werk fir d Profi-Senger gschriiba hôt. Ôgfanga zo komboniira hôt’r mit-em erschda Doil em Januar 1877 z Bonn, ond ferdich wôrra ischt’r mit-em Entwurf vom zwoida Doil gega Ende vom gleicha Jôhr en Bergisch-Gladbach. Am 8. Januar 1878 hôt’r ôôgfanga, seine Klaviir-Ausziig zo orkeschtriira, ond an Oschtra vo deam Jôhr isch’r ferdich wôrra. Weil dr Bruch koi Persoo hôt ausfendich macha kenna, wo nôch seira Ôsicht wirdich gwäa wär, als Widmongsträger en Frôg zo komma, hôt’r sei Glocka-Liad em Dichter selbr gwidmet, au wenn dr sell scho ibr 70 Jôhr drvor s Zeitliche gsegnet hôt. D Uruffihrong vom Oratorium ischt schliaßlich am 12. Mai 1878 ondrem Max Bruch seira Leidong em Kelner Girzenich gwäa.

Em Max Bruch sei Oratorium ischt a Kend vo dr Romantik, wo an Haufa Stemmongsbilder – oft mit-ra padedischa Hochstemmong ond viil Leidaschaft – zoichnet, wo fir älle Zuaheerer leicht zuagänglich send, au fir soddiche, wo normalerweis mit dr klassischa Musik et viil am Huat hend. Als musikalische Forma fendet sich Aria, Rezidadiv, Duett, Terzett, Quardett ond Cheer. Dôbei hôt jeda Stemm ihr oigna Charakderischdik: Em Bass sei Hauptaufgab ischt, da Vorgang vom Glockaguss zo schildra. Dr Tenor stôht fir d Jugend, wo noh-so vor Kraft strotzt, stirmisch ond ohne viil nôchzdenket. Dr Sopran schliaßlich wuud mit seim hell strahlenda Glanz ond seira oifacha Melodik zor Vrkerperong vo dr jongfrailicha Ooschuld. D Altstemm stôht fir d Begriff "Vrnunft" ond "Tugend", "Schmerz" ond "Trauer".

A Dobbl-CD mit de Solischda Eleonore Marguerre (Sopran), Annette Markert (Alt), Klaus Florian Vogt (Tenor), Mario Hoff (Bass), em Filharmonischa Chor Prag ond dr Staatskabell Weimar ondr dr Leidong vom Jac van Steen (cpo 777 130-2). Dô drbei handlet sich’s om an Live-Mitschnidd vom Silveschtr- ond Nuijôhrskonzert vo dr Staatskabell Weimar zor Ereffnong vom Schiller-Jôhr 2005 ôôlässlich vo seim 200. Todesdag.




</doc>
<doc id="46551" url="https://als.wikipedia.org/wiki?curid=46551" title="Chromalveolata">
Chromalveolata

D Chromalveolata sin e Gruppe vu Läbewäse, wu zue dr Eukaryote (Läbewäse mit Zällchärn) gstellt wäre. D Syschtematik vu dr Eukaryote vu Adl et al. 2005 fiert d Chromalveolata as aini vu dr sechs Taxa vu däre Domäne. Zue ihne ghere vor allem verschideni photosynthetisch aktivi Gruppe, wu allgmain Alge gnännt wäre.

D Chromalveolata hän Plaschtide, wu us ere sekundären Endosymbios mit eme Verdrätter vu dr Archaeplastida stamme. Des haißt, si hän en eukaryontische Aizäller mit Plaschtiden as Endosymbiont ufgnuu un dr primär Wirt eso wyt reduziert, ass nume dr Plaschtid ibrig bliben isch. D D Plaschtide chenne bi ne Dail Gruppe sekundär wider verlore goh oder reduziert wäre. E Dail vu dänen Arte chenne wider zue tertiäre Plaschtide chuu.

Adl u. a. glidere d Chromalveolata in vier Gruppen ohni klassischi Rangstapfle. D Verainigung vu dr Alveolata mit dr andere Gruppen isch nonig seli guet abgsicheret. 




</doc>
<doc id="46553" url="https://als.wikipedia.org/wiki?curid=46553" title="Excavata">
Excavata

D Excavata sin e Gruppe vu Läbewäse, wu zue dr Eukaryote (Läbewäse mit Zällchärn) gstellt wäre. D Syschtematik vu dr Eukaryote vu Adl et al. 2005 fiert d Excavata as aini vu dr sechs Taxa vu däre Domäne. Zue ihne ghere uusschließlig aizälligi Organisme, wu uusnahmslos Gaißle drage. Bi dr Euglenozoa git s Forme mit Chloroplaschte, wu Photosynthes chenne dryybe.

Dr Name hän d Excavata vu ihrem typisch gformte Zällmuul (Cytostom) mit ere uusbregte Muulgrueb („excavate“ Typ), wu s bi dr maischen Arte git. D Muulgrueb wird vu dr maischten Arte gnutzt go Nahrigspartikel yyzfangen un per Phagozytos in d Zällen ufznee.

D Euglenozoa hän im Stammartmuschter Chloroplaschten chenne dodermit as ainzigi Gruppe in dr Excavata Photosynthes mache. D Chloroplaschte sin aber bin ere Zylede vu Taxa mit ere parasitäre Läbeswyys wider reduziert.

Adl u. a. glidere d Excavata in sibe Gruppen ohni klassischi Rangstapfle.


Vunenander unabhängigi molekulargenetischi Untersuechige hän anne 2008 belait, ass d Gattig "Stephanopog", wu lang as uusicher Taxon bi dr Eukaryote gfiert woren isch, s Schweschtertaxon vu dr Gattig "Percolomon" isch (bi Adl no Vahlkampfiidae). D Gruppe, wu us däne bode Gattige bildet wird, isch s Schweschtertaxon vu dr Heterolobosea. No Cavalier-Smith stelle di bode Gruppe zämme as "Percolozoa" d Schweschtergruppe vu dr "Euglenozoa".



</doc>
<doc id="46555" url="https://als.wikipedia.org/wiki?curid=46555" title="Ohrwürmer">
Ohrwürmer

D Ohrewürm (Dermaptera) si en Ordnig vo de Insekte und ghöre zu de Fluginsekte (Pterygota).
Im Kanton Züri seit mer em Ohrwurm 'Ohreniggel', 'Ohremüggel' oder 'Ohreniggeler'. D Appezäller säged au Ohreglüngger, Ohreniggel oder Ohrenöggel, z Baasel und im Südbadische si s Ooregrübler. 
Im Idiotikon wärded au die Begriff 'Ohreschlüffer', 'Öhreler', 'Gäbeli-Gigger', 'Ohregrübel', 'Hurrliä', 'Ohremüggler' und 'Ohreschlieffen' uufzellt.

D Körperlengi vo de Dier isch mäistens zwüsche 10 und 20 Millimeter, e baar Arte chönne au dütlig gröösser wärde, zum Bischbil dr Riesenohrwurm ("Titanolabis colossa") wo bis zu 50 Millimeter lang wird. Dr St.-Helena-Riesenohrwurm ("Labidura herculeana"), wo mä scho lang nüm gsee het, isch bis zu 80 Millimeter lang worde.

D Vorderflügel vo de Ohrwürm si hard und churz (in "Derma(to)ptera" bedütet (gr.) "derma" so vil wie „Lääder“). Si decke nume dr vorderst Däil vom Abdomen. D Hinderflügel si dünn wie Hut und wärde under die Deckflügel gfaltet. Nume wenigi Arte vo de Ohrewürm fliege, e baar häi d Flugmuskulatur und au d Flügel komplett zruggbildet. Am Ändi vom Hinderliib si e Bäärli vo Hinderliibsfäade (Cerci), wo zun ere Zange umbildet si. Bi männlige Dier si die stark booge, bi wiibligen eender graad. Die Zange wärde für d Jagd und d Verdäidigung brucht und hälfe bim Entfalte vo de Hinderflügel und bi dr Begattig. Die mäiste Arte häi guet usbildeti Fassetteauge. Punktauge (Ocelle) si aber immer reduziert.

Mer seit aber au emene Musigstuck, wo eim guet im Ohr bliibt, en 'Ohrwurm'.


</doc>
<doc id="46559" url="https://als.wikipedia.org/wiki?curid=46559" title="Kap Deschnjow">
Kap Deschnjow

D Kap Deschnjow (au "Kap Deschnjew", russisch: Мыс Дежнёва, isch dr östligst Punkt vom russische und eso au vom asiatische Festland. D Ratmanow-Insle, wo au zu Russland ghöört, lit no witer östlig.
S Kap isch noch em russische Seefaarer und Belzdierjeeger Semjon Deschnjow benennt, wo 1648 as erste Öiropäer drum ume gfaare isch.
Es befindet sich uf dr Tschuktschuke-Halbinsle an dr Beringstrooss, wo dr Tschuktschukesee (Nordpolarmeer) und s Beringmeer (Nord-Pazifik) verbindet. Wisawii vom russische Kap Deschnjow lit im Oste s amerikanische Kap Prince of Wales in ere Distanz vo 82 km. Zwüsche ne si d Diomedes-Insle. Dur d Beringstrooss, wo Ostsibirie vo Alaska drennt, goot in Nord-Süd-Richdig die globali Datumsgränze.


</doc>
<doc id="46560" url="https://als.wikipedia.org/wiki?curid=46560" title="Unalaska">
Unalaska

Unalaska isch äini vo de Fox Islands in dr Middi vo de Aleute, südwestlig vo Alaska in de Veräinigte Staate. D Insle isch 2721 km² (1051 Quadratmäile) grooss. Im Nordoste, uf dr Site gege d Beringsee, lit d Stadt Unalaska, und e groosse Däil von ere lit uf dr Haafeninsle Amaknak.

1759 het s uf de Insle Unalaska und Amaknak 24 Siidlige mit mee as 1000 aleutische Iiwooner ghaa. D Alëute oder Unangan läbe sit Duusige vo Joor uf dr Insle Unalaska. Dr russisch Belzhandel isch uf Unalaska choo, wo dr Stepan Glotov mit sinere Bsatzig am 1. August 1759 dört glandet si.

Am 3. Juni 1942, wääred em Zwäite Wältchrieg häi d Japaner Unalaska aagriffe. Fast alli Iihäimische het mä bis noch em Chrieg uf Südost-Alaska gschickt.

Am 8. Dezämber 2004 isch s malaiische Frachtschiff Selendang Ayu vor Unalaska usenanderbroche und s Schwerööl, wo usgloffe isch, het en Öölpest verursacht.

D Bucht vo Unalaska mündet in e Aktuan Pass, wo d Insle im Nordoste begränzt und wo die chliini Insle Unalga din lit. Im Süde drennt dr ängi Umnak Pass Unalaska vo dr Umnak Insle. Vor däm Bass lit d Chläistadt Chernofski am Fuess vom Mount Aspird (654 m). Si isch öbbe 80 km südwestlig vo Unalaska, au uf dr Site gege d Beringsee. 

Die grössti Erheebig uf dr Insle isch dr Vulkan Makushin, wo 2036 m hooch isch.


</doc>
<doc id="46562" url="https://als.wikipedia.org/wiki?curid=46562" title="Kamtschatka">
Kamtschatka

Kamtschatka () isch e Halbinsle im ostasiatische Däil vo Russland. Verwaltigstechnisch ghöört si zur Region Kamtschatka vom Föderazionskräis Färne Oste.

1996 isch d Vulkanregion vo Kamtschatka, wo zum grösste Däil e Naturpark isch, vo dr UNESCO zum Wältnaturerb erkläärt worde.

Kamtschatka het e Flechi vo öbbe 370'000 km² (5 % gröösser as Dütschland) und isch die grössti Halbinsle in Ostasie. Si befindet sich zwüschen em Beringmeer und em Nordpazifik im Oste und em Ochotskische Meer im Weste. Si goot vo Ostsibirie gege Süde und d Inselchetti vo de Kurile isch iiri Fortsetzig in Richdig Japan. Die wichdigsti Stadt vo Kamtschatka isch Petropawlowsk-Kamtschatski, wo an dr Awatscha-Bucht lit und zu de grösste Naturhääfe uf dr Wält zelt. 

Ärdgschichtlig isch Kamtschatka e seer jungs Land. Sit öbbe zwäi Millione Joor schiebt sich die pazifischi Ärdblatte mit ere Gschwindigkäit vo acht bis zää Santimeter im Joor under e Rand vo dr öirasische Blatte und druckt d Halbinsle gege uufe. 

D Halbinsle isch 1200 km lang und bis zu 450 km bräit. Die geografischi Bräiti isch 51° bis 62° N, d Lengi 160° E. Uf Kamtschatka befinde sich 29 aktivi Vulkan (vo im Ganze mee as 160) und e Hufe Geysir. Im Joor bräche im Durchschnitt säggs vo de Vulkan us. Die höggsti Erheebig isch dr Vulkan Kljutschewskaja Sopka mit , wo abber usserhalb vom Hauptgebirgszug lit, wo vom Norde gegen e Süde vo dr Halbinsle goot. Anderi bekannti Vulkane si Awatschinskaja Sopka, Schiwelutsch, Besymjanny und Itschinskaja Sopka.

Uf Kamtschatka git s immer wider Ärdbeebe. S schlimmste bis jetz het e Sterki vo 9,0 ghaa uns isch am 4. Novämber 1952 vor dr Südostküste bassiert. Dr Tsunami wo usglööst worde isch, het d Chläistadt Sewero-Kurilsk uf dr Kurile-Insle Paramuschir nääbedraa vollständig zerstöört.

Dr grössti Fluss isch d Kamtschatka, wo 758 km lang isch und östlig vom Sredinny-Hööchirugge si Kwelle het. Si mündet nördlig vom Chrebet Wostotschny ("Ost-Kamm") in de nördlig Pazifik.




</doc>
<doc id="46567" url="https://als.wikipedia.org/wiki?curid=46567" title="Alternative für Deutschland">
Alternative für Deutschland

D Alternative für Deutschland (churz: AfD, alem. "Alternativ fir Dytschland") isch e rächtspopulistischi dytschi Bartei mit rächtsextreme Tendänze.

Si isch 6. Februar 2013 grindet wore un het sich zum erschte Mol im Septämber 2013 bi dr Bundesdagswahl un dr Landdagswahl z Hesse zur Wahl gstellt. Bi dr Europawahl 2014 isch d Bartei uf 7 % vu dr Stimme chuu un het dodermit zum erschte Mol iberregionali Mandat iberchuu. Anne 2014 isch si in d Landesbarlemänt vu Sachse, Brandeburg un Thüringen yyzoge, 2015 in die vu Hamburg un Bremen, 2016 in d Landdäg vu Bade-Wirttebärg, Berlin, Mecklenburg-Vorpommern, Rhyland-Pfalz un Sachse-Anhalt, 2017 in d Landdäg vum Saarland, vu Schleswig-Hostein un vu Nordrhy-Weschtfale un 2018 in d Landdäg vu Bayern un Hesse. Bi dr Bundesdagswahl 2017 isch si drittsterkschti Chraft wore.

Barteisprächer sin dr Alexander Gauland un dr Jörg Meuthen. Bis im Juli 2015 sin dr Konrad Adam, dr Bernd Lucke un d Frauke Petry d Barteisprächer gsii. Noch eme monetelange innerbardeilige Machtkampf isch d Petry zue dr erschte Barteisprächeri gwehlt wore, dr Jörg Meuthen zum zweete. Dodruf het si dr „Weckruf 2015“, wu churz dervor vum Lucke grindet woren isch, vu dr AfD abgspalte, un die nei Bartei Allianz für Fortschritt und Aufbruch (ALFA; syt Dezämber 2016: „Liberal-Konservative Reformer“, LKR) isch grindet wore. Noch em Uusdritt vu dr Petry us dr Bartei churz no dr Bundesdagswahl im Septämber 2017 isch dr Alexander Gauland im Dezämber 2017 zum zweete Barteisprächer näb em Meuthen gwehlt wore. Syt Novämber 2019 sin dr Jörg Meuthen un dr Tino Chrupalla Barteisprächer. 

In dr Medie isch d AfD in dr erschte Johr vylmol e „Anti-Euro-Bartei“ gnännt wore. Bolitikwisseschaftler sähn d Bartei syt 2014 im bolitische Späktrum rächts vu dr Unionsbarteie un nänne si zmaischt rächtspopulistisch. D Ablesig vum Lucke im Juli 2015 isch as Rächtsrugg un Siig vum nationalkonservative iber dr wirtschaftsliberal Barteifligel aagluegt wore. Verschideni Wisseschaftler sään bi Dail vu dr Bartei oder bstimmte Fierigspersone vu dr AfD mittlerwyli au rächtsradikali, rächtsextremi, velkisch-nationalistischi un antisemitischi Tendänze.

Monografie
Sammelbänd

Bydreg in Sammelbänd

Fachartikel



</doc>
<doc id="46568" url="https://als.wikipedia.org/wiki?curid=46568" title="Petropawlowsk-Kamtschatski">
Petropawlowsk-Kamtschatski

Petropawlowsk-Kamtschatski (, uf Dütsch „Peter-Paul-Stadt in Kamtschatka“) isch d Hauptstadt vo dr Region Kamtschatka im Föderationskreis Färnost vo Russland. Dr Ort isch 1740 gründet worde und het dr Status von ere Stadt sit 1812. Petropawlowsk-Kamtschatski het 179'780 Iiwooner (2010). In dr Stadt befinde sich u. a. wüsseschaftligi Instituzioone für d Forschig vo de Ozean. Es git dört e Monitoring-Stazioon vom SDCM-Süsteem. Wichdigi wirtschaftligi Zwiig si d Fischereiwirtschaft und d Wärftindustrii.



</doc>
<doc id="46570" url="https://als.wikipedia.org/wiki?curid=46570" title="Rongo">
Rongo

Rongo (au "Rongo-mā-tāne") isch in dr Müthologii vo de Māori in Nöiseeland dr Gott vom Landbau, wo die kultivierte Naarigspflanze loot lo waggse. Er isch e Soon vom himmlische Bäärli Rangi und Papa, Vater Himmel und Mueter Ärde. Im Rongo si Naame bedütet in dr Sprooch vo de Māori 'Friide'.

Dr Rongo isch bsundrigs dr Gott vo dr Kūmara, also em Süesshärdöpfel, vo de Köilelilie und andere kultivierte Pflanze. Im Rongo si Brueder Haumia-tiketike hingege isch dr Gott vo de Naarigspflanze, wo wild waggse. Bäidi lääbe under em Schutz vo iirer Mueter "Papa", dr Mueter Ärde, nochdäm si vor iirem zornige Brueder Tāwhirimātea häi müesse Schutz sueche.

Im Rongo egglet s vor bluetige Opfer. Er het s Singe und s Feste gärn. 

Uf Tahiti säit men em Ro'o, uf Hawaiʻi Lono. 

Uf Mangareva isch er zum Räägegott worde, wo im Räägebooge erschiint.



</doc>
<doc id="46572" url="https://als.wikipedia.org/wiki?curid=46572" title="Josef Brandel">
Josef Brandel

De Josef Brandel (au "Joseph Brandel", * 30. Oktober 1901 z Friburg; † 15. Jänner 1964 ebd.) isch vu 1956 bis 1962 Owerburgermeischter vu de Stadt Friburg im Brisgau gsii.

Als Suhn vun eme Korbwarehändler isch er dur de Pfarrer Heinrich Hansjakob uf de Name "Josef Florian Franz" deift wore. Noch em Abitur anne 1920 het er z Friburg studiert un isch aktiv Mitglid vu de katholische Studenteverbindig Germania-Hohentwiel im Kartellverband wore. Er het in de Merianstraße 5 gwohnt. Anne 1924 het er s Referendarexame abgleit, het 1925 zum Dr. jur. promoviert un het 1927 s 2. juristisch Staatsexame bstande. Anne 1928 isch er in de Dienscht vu de Stadt Friburg un dert Stadtrechtsrot wore. Im Johr 1939 het er Christina Maria Kissel vu Worms ghirote.

Noch em Zweite Weltkrieg het de Brandel als uubelastet gulte un isch 1945 zum ständige Verdretter vum Owerburgermeischter ernennt wore. Er isch Leiter vum Rechtsamt un Dezernent fir s Baudezernat wore. Ab 1948 het er offiziell de Titel „Bürgermeister“ drait.

Als Leiter vu de Bauverwaltig isch de Brandel – zämme mit de Owerbaudirektore Joseph Schlippe un ab 1951 Hans Geiges – fir de Widerufbau vu de Innestadt im alte mittelalterlige Maßstab verantwortlig sgii. Dezue sin in de Johr 1948 bis 1955 rund 10.000 Wohnige nei baut wore, 1950 het Friburg mit 112.000 Iiwohner wider di Vorkriegsgreßi ghet. D Bevelkerig isch witter aagstige dur Zuezig un s het großi Aastrengige im Wohnigsbau brucht.

Scho vor 1933 isch de Brandel Mitglid vu de Zentrumsbartei gsii, no dr Grindig vu de CDU isch er in die Bartei iidrette. Wie de Großdeil vu de sidbadische CDU het de Brandel in de sognännte „Badefrog“ de „altbadisch“ Standpunkt iignumme, des heißt dass er sich fir d Widerherstellig vum alte Land Bade uusgsproche ghet het, wu noch em Krieg Norde zue de amerikanische un im Side zue de franzesische Besatzigszone ghert het.

Wu anne 1956 de domolig Owerburgermeischter Wolfgang Hoffmann iwerraschend gstorwe isch, isch klar gsii, dass no de Mehrheitsverhältnis de nei Owerburgermeischter wider us de CDU kunnt. D Bartei het de sidbadisch Barteivorsitzer Anton Dichtel ufgstellt, awer au de Brandel het sich beworwe un het d Wahl mit Hilf vu me iwerbarteilige Wahlbindnis dittlig (mit 67,7 %) gege de offiziell Kandidat vu sinere eigene Bartei (28,4 %) gwunne.
In sini Amtsziit sin anne 1957 s 500-jährig Jubiläum vu de Universität un di erscht Städtepartnerschaft vu de Stadt mit de franzesische Stadt Besançon im Johr 1959 gheit, d Aabindig vu Friburg an s Autobahnnetz, de Abschluss vum Widerufbau, de Aafang vun re blanvolle Induschtriaasidlig un d Erschließig vu neie Wohngebiet, wu dur d Bevelkerigszahl, wu weidli aagstige isch (alljohr rund 2000 Neiburger) un de greßer Ruumbedarf vu de Bevelkerig notwendig wore isch, un d Schaffig vun eme städtische Kulturbriis, em Reinhold-Schneider-Briis.

Weg sinre aagschlagene Gsundheit isch de Brandel am 30. Juni 1962 vum Amt vum Owerburgermeischter zruckdrette. Sii Noofolger isch de Sozialdemokrat Eugen Keidel wore. Am 15. Jänner 1964 isch de Brandel z Friburg gstorwe.

Im Friburger Stadtdeil Haslach mahnt e Gedenkstei an s friejer Stadtoberhaupt. D Schaffig vu de Joseph-Brandel-Aalag goht uf sii Initiativ zruck.



</doc>
<doc id="46573" url="https://als.wikipedia.org/wiki?curid=46573" title="Bundestagswahl 2013">
Bundestagswahl 2013

D Wahl zum 18. Dytsche Bundesdag het am 22. Septämber 2013 stattgfunde, zytglych mit dr Landdagswahl z Hesse.

Syt dr Bundestagswahl 2009 regiert e schwarz-geeli Koalition us CDU, CSU un FDP unter dr Bundeschanzleri Angela Merkel (Kabinett Merkel II). D SPD, Die Linke un Bündnis 90/Die Grünen bilde d Opposition im Dytsche Bundesdag. 

Zue dr Wahl sin 34 Barteien aadrätte. Dodervu hän 30 Barteie mit Landeslischte kandidiert, vier nume mit Chraisvorschleg. Insgsamt hän 4.451 Lyt fir dr Bundesdag kandidiert, dodervu 1.149 Fraue.

In dr 16 Länder sin insgsamt 233 Landeslischte vu 30 Barteien zuegloo wore. In dr 299 Wahlchrais hän 2705 Lyt kandidiert.


Derzue sin 81 Ainzelbewärber aadrätte, dodrunter dr Siegfried Kauder im Wahlchrais Schwarzwald-Baar.

Noch em vorlaifige Ergebnis vu dr Bundesdagswahl lyt d Union (41,5 %) us CDU (34,1 %) un CSU (7,4 %) vor dr SPD (25,7 %), dr Linke (8,6 %) un dr Griene (8,4 %). D FDP (4,8 %) het s zum erschte Mol in ihre Gschicht nit in dr Bundesdag gschafft. D AfD (4,7 %), wu erscht e baar Monet alt isch, isch au dr Fimf-Brozänt-Hurd hange blibe.





</doc>
<doc id="46582" url="https://als.wikipedia.org/wiki?curid=46582" title="Eugen-Keidel-Turm">
Eugen-Keidel-Turm

Dr Eugen-Keidel-Durm, au Schauinslanddurm, isch en 31 Meter hoche Uussichtsdurm uf em Gipfel vum Schauinsland.

S Böuwärch zaichnet sich uus dur sy uugwehnligi Form: Di dreieckig Blattform wird drait vu drei im Fryybeger Stadtwald am Schauinsland gschlaane Douglasie, wu ne uffige stählerne Stäägenufgang derzwischen iber 85 Stapfle uffe fiert uf en iberdachti Blattform, wu rund 22 Meter hoch lyt. Vu doo uus het mer e Rundblick in di sidlig Oberrhyyebeni un – bi gueter Wätterlag – uf d Vogese, iber dr Hochschwarzwald mit em eschtlig gläägene Fälberg un – bi klarer Sicht – bis in d Schwyzer Alpe. E Rundwäg vu rund zwee Kilometer Lengi fiert vu dr Bärgstation vu dr Schauinslandbahn zum Durm. Au ne Huffe anderi Wanderwäg fiere do aane.

Dr Durm isch anne 1981 böue woe. Är isch gnännt noch em Eugen Keidel (1909–1991), wu vu 1962 bis 1982 Oberburgermaischter vu Fryybeg gsii isch.



</doc>
<doc id="46584" url="https://als.wikipedia.org/wiki?curid=46584" title="Thekla Walker">
Thekla Walker

D Thekla Walker (* 28. März 1969 z Dülmen) isch e dytschi Bolitikeri (Bindnis 90/Di Griene) un syt 2016 Mitglid vum Landdag vu Bade-Wirttebärg.

D Thekla Walker het s Abitur anne 1988 z Schelglenge absolviert un het derno vu 1989 bis 1997 an dr Universitet Dibenge Gschicht un Amerikanischtik studiert. Vu 1993 bis 1999 het si im Huus vu dr Gschicht Bade-Wirttebärg gschafft, vu 2002 bis 2004 isch si Beufdraiti vu dr Stadt Geppenge fir Marketing gsii. 2002 bis 2003 het si an dr Naturschuel Fryybeg e Wyterbildig zur Naturpedagogi gmacht un vu 2003 bis 2006 am Seminar fir Waldorfpedagogik an dr Freie Hochschuel Stuegert e beruefsbeglaitende Kurs zur Uusbildig zum Klasselehrer. Vu 2004 bis 2005 het si as freji Mitarbaiteri bim Evangelische Missionswärch z Sidweschtdytschland un em Evangelische Verain fir d Schneller-Schuele im Noche Oschte gschafft. Derne isch si bis 2008 Referänti füi Presse- un Effetligkaitsarbet bim Bund vu dr Freie Waldorfschuele gsii. Anne 2009 isch si Projäktlaiteri bim NABU Stuegert un Dozänti fir Naturpedagogik an dr Duale Hochschuel Bade-Wirttebärg z Stuegert wore. Si isch ghyrote un het zwai Chinder.

D Thekla Walker engaschiert sich syter anne 2008 fir di Griene. Vu 2009 bis 2014 isch si Stadtreti z Stuegert un vum 8. Oktober 2011 bis zum 19. Novämber 2016 aini vu dr baide Landesvorsitzerne vu Bindnis 90/Di Griene Bade-Wirttebärg (zämme mit em Oliver Hildenbrand) gsii.

Bi dr Landdagswahl 2016 het si s Erschtmandat im Wahlchrais Beblenga gwunne. 



</doc>
<doc id="46586" url="https://als.wikipedia.org/wiki?curid=46586" title="Tapu">
Tapu

Tapu (oder tabu) isch e Konzept, wo in e Hufe polynesische Kulture vorchunnt, zum Bischbil in dr Kultur vo de Maori und uf Tonga. Es bezäichnet öbbis Häiligs oder Gweihts. S Wort in dr hawaiische Sprooch, wo däm entspricht, isch "kapu".

In dr Dradizioon vo de Māori und uf Tonga isch "tapu" (Māori) oder "tabu" (Tonga) öbbis Unaadastbars, Unverletzligs, Ghäiligts. Sache oder Örter, wo "tapu" si, döfe nit aaglängt oder bsuecht wärde. In mängge Fäll daf mä nid emol über s "tapu" schwätze. 

Vilmol wird s Konzept brucht, zum lääbenswichdigi Ressurse vor Raubbau schütze. Bevor d Öiropäer uf Hawaii choo si, het mä dört mit eme "kapu" dr Fischfang begränzt, und d Gsamterträg si wääsentlig hööcher gsi as zu jedere Zit sit denn. In dr Wält vo de Māori häi tohunga (z. B. Briester) s "tabu" brucht, zum zum Bischbil Fischweijer z schütze. Mä findet s Wort "tapu" in e Hufe Ortsnääme, zum Bischbil in wai-o-tapu, übersetzt ‹häiligs Wasser›.

S dütsche Wort Tabu (änglisch: "Taboo") chunnt vo doo. Dr erst Öiropäer, wo s Wort "Taboo" brucht het isch dr James Cook gsi, won er 1777 uf Tonga choo isch. Am Aafang vom 20. Joorhundert isch dr Begriff as "Tabu" uf Dütschland choo.


</doc>
<doc id="46588" url="https://als.wikipedia.org/wiki?curid=46588" title="Franz Kerber">
Franz Kerber

De Franz Anton Josef Kerber (* 25. Februar 1901 z Friburg im Brisgau; † zwische April un em 4. September 1945) isch vu 1933 bis 1945 Owerburgermeischter vu de Stadt Friburg gsii.

De Franz Kerber het scho frie im „Freikorps Oberland“ mitgmacht. Er het Volkswirtschaftslehr studiert un het s Studium mit em Diplom abgschlosse. 1925 het er an de Universität Erlangen promovoert iwer di wirtschaftlig Lag vum Rebbau z Bade. Im Johr 1930 isch er in d NSDAP iidrette, isch 1932 Kreisleiter vu de NSDAP, Hauptschriftleiter vu de NSDAP-Zittig Der Alemanne un Gau- un Richsredner wore. In dere Funktion het er no de Machtiwernahm vu de NSDAP mit ere Hetzkampagne aagfange gege de amtierend Owerburgermeischter Karl Bender, wu zue de Beurlauwig vum Bender am 9. April 1933 gfiert het. De Kerber isch am Dag denoo zum Noofolger vum Bender ernennt wore. Anne 1936 isch er Gauamtsleiter fir Kommunalbolitik z Bade wore. 1938 isch er in d SS iidrette, wu er 1941 zum Owersturmbannfierer beferderet wore isch. Vu 1939 bis Juni 1943 het er in de Wehrmacht dient.

Ab 1937 isch de Kerber au Mitglid vum Kolonialbeirot vum Gauverband Bade im Richskolonialbund gsii. Scho 1935 isch er Mitglid vu de Gsellschaft fir Rassehygiene gsii.

Em Kerber si Amtszitt het ufghert mit de Bsetzig vu Friburg dur franzesischi Druppe im April 1945. De Kerber isch vu franzesische Militärregierig interniert un am 4. September 1945 in eme Wald bi Friburg verschosse ufgfunde wore.




</doc>
<doc id="46592" url="https://als.wikipedia.org/wiki?curid=46592" title="Landtagswahl in Baden-Württemberg 2006">
Landtagswahl in Baden-Württemberg 2006

D Landdagswahl z Bade-Wirttebärg 2006 het am 26. Merz stattgfunde. D CDU unter em Minischterbresidänt Günther Oettinger, wu syt 2005 amtiert het, het mit 44,2 % lychti Stimmeverluscht iberchuu, d SPD unter dr Landesvorsitzeri Ute Vogt isch uf 25,2 % abgstirzt un het – no 1996 – ihre bis dert zwaitschlächtscht Wahlergebnis z Bade-Wirttebärg iberchuu. Mit Uusnahm vum Wahlchrais Manne I het d CDU alli Diräktmandat gwunne. Di Griene hän mit 11,7 % ihre bis dert zwaitbescht Wahlergebnis no 1996 kriegt un isch wider drittsterkschti Bartei wore. Zuelege chenne het au d FDP, wu uf 10,7 % chuu isch, was ihre bescht Ergebnis syt 1968 darstellt un zum erschte Mol syt däre Zyt au wider im zwoostellige Berych glägen isch.

Näbe dr vier im Landdag verdrättene Barteie sin nume d WASG un d Republikaner in allne Wahlchrais aadrätte. D WASG het mit 3,1 % vu dr Sunschtige s bescht Resultat iberchuu. D Republikaner, wu vu 1992 bis 2001 im Landdag verdrätte gsii sin un anne 2001 mit 4,4 % knapp an dr Fimf-Brozänt-Hurd hange blibe sin, hän nomol Stimme verloren un sin uf 2,5 % chuu. Nume im Wahlchrais Kirche sin si no uf iber 5 % chuu.

In dr insgsamt 70 Wahlchrais vu Bade-Wirttebärg sin 7.519.048 Burger wahlbrächtigt gsii. D Wahlbedailigung isch mit 53,4 % dytli niderer gsii wie bi dr vergangene Wahle. Bsundersch bi dr unter 30-jehrigen isch d Bedailigung nume bi 33 % gläge. Dr Frauenaadail im Landdag isch bi dr Wahle vu 21,8 % uf 23,7 % gstige. Dodermit sin 33 vu dr 139 gwehlte Landdagsabgordnete Fraue.

D Wahlergebnis im Ainzelne:




</doc>
<doc id="46597" url="https://als.wikipedia.org/wiki?curid=46597" title="Eugen Keidel">
Eugen Keidel

De Eugen Keidel (* 4. September 1909 z Manne; † 31. Dezember 1991 z Friburg) isch vu 1962 bis 1982 Owerburgermeischter vu Friburg im Brisgau gsii. Drotz dass er Mitglid vu de SPD gsii isch, het er au witt bis in s burgerlig Lager großi Unterstitzig kenne finde.

De Keidel kunnt us ere liberal iigstellte badische Familie. Er het z Friburg, z Minche, z Berlin un z Heidelberg Rechts- un Staatswisseschafte studiert. Sitt 1929 isch er Mitglid vum Corps Rhenania Friburg gsii. Anne 1937 het er z Heidelberg zum Doktor vu de Recht promoviert.

Vu 1938 bis 1946 het de Eugen Keidel in ere leitende Position in de Maschinefabrik Buckau R. Wolf z Magdeburg gschafft. Dezwische isch er 1944/45 zur Wehrmacht iizoge wore. Ab 1947 het er in de Stadtverwaltig vu Karlsrue gschafft, ab 1955 als Stadtdirektor Dert isch er zerscht fir d Neiornig vu de Wirtschafts- un Versorgigsiirichtige verantwortlig gsii, deno isch er Leiter vum Schuel- un Kulturreferates wore.

Anne 1962 Keidel z Friburg fir s Amt vum Owerburgermeischter kandidiert. Im erschte Wahlgang isch er knapp vor em Friburger Burgermeischter Gerhard Graf glege, isch awer nit iwer 50 Prozent kumme. Im zwote Wahlgang am 7. Oktower isch er deno mit ere Mehheit vu 65 Prozent zum Nofolger vum Josef Brandel wore. 

In d Amtszitt vum Eugen Keidel isch d Uusdehnig vu dr Stadt no Weschte mit de neie Stadtdeil Landwasser un Weigarte gheit. Große Iifluss het er au uf de Bau vum speter no ihm gnennte Thermalbad (Eugen-Keidel-Bad) ghet. Au de Uusbau vum Stadtring, eini vu de erschte Fueßgängerzone z Ditschland un d Erschließig vu neie Wassergwinnigsgebiet gehn uf sii Konto. Er het d Stadtwerch un d Verkehrsbetrib in selbschtständigi Gsellschafte umgwandlet un het niin Gmeine dezue brocht, dass si iigmeindet wore sin: (Lehe, Opfige, Walterschoufe, Dienge, Munzige, Hochdorf, Ebnet, Kappel un Mundehof).

Bi dr Wahl 1970 isch er mit 78,1 Prozent im Amt bstetigt wore. Am 15. November 1982 isch er in de Ruestand gange. Sii Nofolger isch de Rolf Böhme wore. In de Nacht zum Silveschter 1991 isch de Eugen Keidel noch ere kurze Kranket gstorwe. D Truurfiir isch im Friburger Minschter gsii.

De Eugen Keidel isch mit de Karlsrueri Claire geb. Wittmer ghirote gsii, wu 2010 gstorwe isch.
Ußer em Eugen-Keidel-Bad isch no ihm au de 1981 baut Eugen-Keidel-Drum uf em Schauinsland gnennt.




</doc>
<doc id="46603" url="https://als.wikipedia.org/wiki?curid=46603" title="Charles Clerke">
Charles Clerke

Dr Charles Clerke (* 22. August 1741 z Wethersfield, Essex, Ängland; † 22. August 1779 uf See vor Kamtschatka Russland) isch e britische Seefaarer gsi. Er het dr John Byron und dr James Cook uf iire Entdeckigsräise in d Südsee begläitet. 

Dr Charles Clerke isch uf ere Farm as dr viert Soon vom ene Richder z Wethersfield, won e Dorf in dr Groofschaft Essex isch, uf d Wält choo. Mit drizääni isch er uf d Royal Navy Academy z Portsmouth gange und isch Kadett worde. Im Siibejöörige Chrieg het er uf dr "HMS Dorsetshire" dient und uf dr "HMS Bellona". 1764 bis 1766 isch er uf dr "HMS Dolphin" under em Kommando vom Captain John Byron um d Wält gseeglet, wo si e Hufe Insle für Öiropa entdeggt häi.

Uf dr erste Räis vom James Cook (1768–1771) isch er "Midshipman" uf em Schiff "HMB Endeavour" gsi. Uf dr zwäite Räis (1772–1775) het er as "Lieutenant" uf dr "Resolution" dient. Uf dr dritte Räis (1776–1779) isch er "Captain" uf dr "HMS Discovery" gsi.

Wo dr James Cook 1779 uf Hawaii vo de Iihäimische verstoche worde isch, het dr Clerke s Kommando über d "Resolution" und über die ganzi Expedizioon übernoo. Er isch gege Norde gseeglet, zum e Passaasche vom Nordpolarmeer zum Atlantische Ozean. S Packiis het en nid duure gloo und er isch zrugg uf Kamtschatka und isch vor dr Küste vo Kamtschatka an Tuberkulose gstorbe. D Liiche vom Charles Clerke isch am 29. August 1779 in dr Nööchi vom Haafe vo Petropawlowsk-Kamtschatski, Kamtschatka, Russland bigsetzt worde.

Dr zwäit Offizier uf dr "Discovery", dr John Gore, het s Kommando über d Expedizioon übernoo und isch zrugg uf Ängland gseeglet. D Schiff si dört im Joor 1780 aachoo.



</doc>
<doc id="46604" url="https://als.wikipedia.org/wiki?curid=46604" title="Seebestattung">
Seebestattung

Under ere Seebestattig verstoot mä e Bestattig vo dr Liiche vom ene Doote oder vo däm sinere Äsche uf See.

Uf See si bis ins früeje 20. Joorhundert fast nume Persone bestattet worde, wo an Bord gstorbe si und wo mä d Liiche nid an Land het chönne begraabe. Das het us verschiidene Gründ chönne bassiere, under anderem au us Angst vor dr Verbräitig vo Süüche. Historischi Bischbil si zum Bischbil d Seebestattige vom Sir Francis Drake und vom James Cook. Noch Seeschlachte het mä die Doote vilmol im Meer bestattet, und eso si au Liiche vo Opfer vo Schiffsunglück wie däm vo dr RMS Titanic, wo uf See gfunde worde si, bestattet worde. Sältener isch gsi, ass mä d Särg vo Seelüt, wo an Land gstorbe si, im Meer bestattet het. Das isch vor allem bi deene vo dr Marine as en eerenvolli Form vo dr Bestattig aagluegt worde und isch mit eme entsprächende milidäärische Zeremoniell vorgnoo worde.

Sit em Aafang vom 20. Joorhundert isch in Öiropa d Kremierig mee und mee ufchoo. Gliichzitig het d Seebestattig iire Charakter as "Notbestattig für sonigi, wo uf See gstorbe si" verlore und d Bestattig im Meer vo dr Äsche vo Doote het sich vilerorts zun ere Alternative zur Sarg- oder Urnebestattig uf eme Friidhoof afo entwiggle.

Bischbil vo modärne Seebestattige si die vom amerikanische Astronaut Neil Armstrong und die vom islamistische Terrorist Osama bin Laden.



</doc>
<doc id="46605" url="https://als.wikipedia.org/wiki?curid=46605" title="Dieter Salomon">
Dieter Salomon

De Dieter Salomon (* 9. Augschte 1960 z Melbourne, Auschtralie) isch e ditsche Bolitiker (Bindnis 90/Di Griene). Sit em 1. Juli 2002 isch er Owerburgermeischter vu de Stadt Friburg im Brisgau. Devor isch er 1992 Mitglid vum Landdag vu Bade-Wirtteberg un ab 2000 Fraktionsvorsitzer gsii.

De Großvater vum Dieter Salomon isch mit siner dritte Frau un sine acht Kinder uf Auschtralie uusgwanderet. Eis vu dene Kinder isch sini Mueter gsi, wu dert sine Vater kenneglehrt het. Der isch vu Hesse gsii un isch mit eme Dachdeckerunternehme au uf Auschtralie kumme un het speter als Schaffner bi de Stroßebahn un bi VW gschafft.

Wu de Dieter Salomon drei Johr alt gsii isch, isch d Familie wider uf Misse im Allgäu zoge. Anne 1968 hän sich d Eltere drennt, de Dieter Salomon un sini drei Johr jingeri Schweschter sin bi dr Mueter ufgwachse. Si Abitur het de Salomon anne 1979 am Gertrud-von-le-Fort-Gymnasium z Oberschtdorf gmacht. Ab 1981 het er an de Universität Friburg Bolitikwisseschaft, Finanzwisseschaft un Romanischi Philologi studiert un het anne 1987 mit em Magister Artium abgschlosse. 1991 isch er im Fach Bolitikwisseschaft mit ere Arwet zum Demokrativerständnis vu de Griene zum Dr. phil. promoviert: "Grüne Theorie und graue Wirklichkeit: die Grünen und die Basisdemokratie". Er lebt vun siner zweite Frau Helen Hall-Salomon drennt un het e Dochter us siner erschte Eh.

Sit 1980 isch de Salomon Mitglid vu de Griene un isch bim Friburger Kreisverband in verschidene Funktione aktiv gsii. Vu 1990 bis 2000 isch de Salomon Stadtrot z Friburg gsii un sit 1992 Abgordnete fir de Wahlkreis Friburg II im Landdag vu Bade-Wirtteberg. Ab April 2000 isch er Vorsitzer vu de griene Landdagsfraktion un Spitzekandidat im Wahlkampf gsii. 

Im Johr 2002 het de Salomon bi de Friburger Owerburgermeischterwahl kandidiert. Im zweite Wahlgang am 5. Mai 2002 isch er mit 64,4 Prozent vu de Stimme fir e Amtszitt vu acht Johr zum erschte griene Owerburgermeischter vun ere ditsche Großstadt gwehlt wore. Bi de Owerburgermeischterwahl am 25. April 2010 isch de Salomon im erschte Wahlgang mit 50,5 Prozent vu de Stimme fir nomol acht Johr in sinem Amt bstetigt wore.

Sitt 2002 isch de Salomon Mitglid vum Presidium vum Ditsche Städtedag, sitt 2004 ghert er em World Executive Committee vum „International Council of Local Environmental Initiatives“ (ICLEI) aa. Sitt 2008 isch er Vorsitzer vum kommunale Arwetgeberverband (KAV) Bade-Wirtteberg. Anne 2011 isch de Salomon als Noofolger vum Ivo Gönner zum Sprecher vu de Großstädt un dodemit zum Vize-President vum Städtetag Bade-Wirtteberg gwehlt wore.

Bi de Owerburgermaischterwahl am 22. April 2018 het er mit 31,3 % im erschte Wahlgang 3,4 Prozentpinkt weniger Stimme kriegt wie sy Rusforderer Martin Horn. Im zweete Wahlgang am 6. Mai 2018, ere Neiwahl mit vier Kandidate, isch de Salomon wider em parteilose Horn unterlege, wu ihn zum 1. Juli 2018 as neier Owerburgermaischter vu de Stadt Friburg im Brisgau ablest. No am Wahloowe het de Salomon gegeiwer de "Badische Zittigg" erklert, ass er no 16 Johr an de Spitz vu de Stadt in de Ruestand goht.




</doc>
<doc id="46606" url="https://als.wikipedia.org/wiki?curid=46606" title="John Gore">
John Gore

Dr John Gore (* 1729 oder 1730 im Middlesex County z Virginia; † 10. Septämber 1790 z Greenwich) isch e britisch-amerikanische Seemaa gsi, wo für die britischi Royal Navy uf dr "HMS Dolphin" under em John Byron und em Samuel Wallis mitgseeglet isch.

Dr Gore het dr James Cook uf dr erste und dritte Expedizioon begläitet. Uf dr dritte Expedizioon het er, wo dr James Cook und dr Charles Clerke dood gsi si, s Kommando übernoo. 1771 het er s Schiff vom Botaniker Joseph Banks uf ere Räis uf Island und zu de Hebride kommandiert. Er isch am 3. Oktober 1780 zrugg choo und isch denn zum Postcaptain beförderet worde. Er het vo denn aa z Greenwich dr Boste vom James Cook am Greenwich Hospital übernoo und isch dört 1790 gstorbe.

Im Gore si Soon, wo au John ghäisse het, isch 1795 Lütnant in dr Royal Navy worde.

Noch em John Gore si dr "Gore Point" und d "Gore-Halbinsle" ("Gore Peninsula") im alaskische Kenai-Fjords-Nationalpark vom Kapitän Nathaniel Portlock benennt worde.
Dr Portlock, wo im 18. Joorhundert d Pazifikküste im Nordweste vo Amerika erforscht het, isch e guete Fründ gsi, und dr Gore het si Familie no us Virginia kennt.

Im vierdäilige Färnseefilm "Wind und Sterne" het dr dütsch Schauspiiler Erich Hallhuber dr John Gore daargstellt.



</doc>
<doc id="46609" url="https://als.wikipedia.org/wiki?curid=46609" title="Max Keller (Politiker)">
Max Keller (Politiker)

De Max Rudolf Keller (* 5. Dezember 1883 z Lörrach; † 1969) isch e ditsche Verwaltigsjurischt un vum 22. April 1945 bis zum 8. November 1945 Owerburgermeischter vu Friburg gsii.

De Suhn vum Baurot Max Keller un sinere Frau Lina geb. Schilling isch uf Gymnasie z Friburg, z Lörrach un z Wertheim gange. Noch em Jura-Studium het er anne 1913 an de Ruprecht-Karls-Universität Heidelberg promoviert iwer "Religiöse Kindererziehung nach badischem Recht".

Am 16. April 1945 hän d Nationalsozialischte em Jurischt un Owerrechnigsrot Dr. Max Keller de Ufdrag vun ere „zukünftigen Wahrnehmung der Aufgaben des Oberbürgermeisters im Falle der Feindbesetzung“ gee. De Keller isch kei Miglid vu de NSDAP gsii, isch wege dem noch em Iimarsch vu de franzesische Druppe am 22. April „"persona grata"“ gsii un isch wege dem als „Gemeindeoberhaupt der Stunde Null“ akzeptiert wore.

Endi April hän d Franzose de Keller gheiße, rund 2000 Männer im Alter vu 16 bis 55 Johr, meglig „nazis typiques“ (also sonigig, wu em Naziregime noogstande sin), fir Ufruumungsarwete ufzbiete. Am 15. Mai 1945 isch de Befehl kumme, e Internierigslager fir bolitische Häftling (frz. „camp de concentration pour internés politiques“) iizrichte. In dem Lager an de Idingerstroß hän 3000 Häftling solle Blatz finde, dodrunter 500 Fraue. Erst am 1. Mai 1949 wurde das Lager geschlossen.

Am 1. Juni het di franzesisch Militärregierig de dur sii Fachwisse unentbehrlige Keller offiziell als Owerburgermeischter bstetigt. Vier Däg speter sin 120 Persone, dodrunter e große Deil vu hechere Beamte, suschpendiert oder us em stedtische Dienscht entlosse wore, doch em Keller isch s glunge, d Stadtverwaltig, wu dur die Entnazifizierigsmaßnahme glähmt gsii isch, zue neiem Lewe z wecke. Wohnige un Nahrung hän fir di schwer zerstert Stadt bschafft un des mit de Forderige vu de Bsatzigsmacht no Wohnruum un Lewensmittel (d Franzose hän sich im Gegesatz zue de US-Amerikaner us de bsetzte Gebiet versorgt) mieße in Iiklang brocht were. D Forderung vu de franzesische Beherde, dass d Nazisymbol hän mieße eweg gmacht were, het de Keller Endi April dur sonigi Ufdreg an s Diefbauamt unter em Baurat Schneider, s Hochbauamt unter em Joseph Schlippe un an s Garteamt unter em Robert Schimpf gee. Dezue het er e Ufdrag im Amtsblatt vum 27. Juni 1945 vereffentligt: „Schluß mit den Nazi-Emblemen! Ich fordere die Bevölkerung hiermit auf, diesem unwürdigen Zustand sofort durch Beseitigung aller derartiger Zeichen abzuhelfen und damit auch äußerlich den Willen zu bekunden, endgültig von dem verruchten Nazi-System abzurücken“.

Am 8. November 1945 het de Dr. Wolfgang Hoffmann de Keller, wu krank wore isch, im Amt abglest. Bi de Verabschiedig het s gheiße, de Keller heb sich s „Vertraue vu de Militärregierig“ erworwe. Dobii heb er vilmol „zum Wohl vu de Bevelkerig Muet zur Unpopularität“ bewise, was em au Kritik iidrait heb.




</doc>
<doc id="46611" url="https://als.wikipedia.org/wiki?curid=46611" title="Elizabeth Cook (1741–1835)">
Elizabeth Cook (1741–1835)

D Elizabeth Cook (* 4. Februar 1741 z Wapping, London; † 13. Mai 1835 z Clapham, West Sussex; geboreni "Batts") isch d Frau vom britische Seefaarer und Entdecker James Cook gsi.

D Elizabeth isch d Dochder vom Samuel und dr Mary Batts gsi, wo am Execution Dock z Wapping e Bäiz ghaa häi. Dr Vater isch bald noch dr Geburt vo dr Elizabeth gstorbe. Iiri Mueter het im Juli 1745 z Shadwell wider ghürootet. D Elizabeth isch vo denn aa bin ere befründete Quäkerfamilie z Ilford ufgwaggse.

D Elizabeth het dr James Cook am 21. Dezämber 1762 in dr "St. Margaret's Church" z Barking, Essex, ghürootet, wo dä grad vo sinere zwäite Räis zruggchoo isch. Si häi zämme säggs Chinder ghaa:

Dr Cook isch am 14. Februar 1779 in der Bucht vo Kealakekua uf Hawaiʻi umbrocht worde und d Elizabeth Cook het vo dr Admiralidäät e Bansion vo 200 Pfund im Joor überchoo. 1788 isch si uf Clapham in Sussex züüglet und isch dört am 13. Mai 1835 im Alter von 94 gstorbe. D Elizabeth Cook isch näbe iire Söön James und Hugh in dr St. Andrew The Great Church z Cambridge begraabe worde.
Dr historisch Roman "Letzte Reise" vo dr Anna Enquist handlet vor allem vom Lääbe vo dr Elizabeth Cook.




</doc>
<doc id="46612" url="https://als.wikipedia.org/wiki?curid=46612" title="Elizabeth Cook">
Elizabeth Cook

Elizabeth Cook häisse die Persone:

<onlyinclude>
</onlyinclude>


</doc>
<doc id="46613" url="https://als.wikipedia.org/wiki?curid=46613" title="Hernán Cortés">
Hernán Cortés

Dr Hernán (au Hernando) Cortés (* 1485 z Medellín, Köönigriich vo Kastilie und León; † 2. Dezämber 1547 z Castilleja de la Cuesta) isch e spanische Konquistador gsi. Mit dr Hilf vo sine indianische Verbündete het er s Riich vo de Azteke und däm si Hauptstadt Tenochtitlan erooberet. Dr Siig über d Azteke isch 1521 s bedütendste Eräignis vo dr öiropäische Expansion in Amerika gsi. In de Joor vo 1521 bis 1530 isch dr Hernán Cortés Generalguwernöör vo Nöispanie gsi.

S Bild vom Cortés het sich im Lauf vo dr Gschicht stark veränderet. E Hufe Völker in Mittelamerika häi en respektiert und sogar vereert, au wenn er vili Lüt het lo dööde und lo foltere und die kulturelli Identidäät vo de Indianer zerstört het. Dr Grund für daas isch vor allem gsi, ass er d Vorherrschaft vo de Azteke zerstöört het.

Hüte het dr Konquistador z Mexiko e seer schlächte Ruef. Es git zwar immer no e Hufe Stroosse und Blätz mit sim Naame, aber s aztekische Erb isch de Mexikaner hüte seer vil wichdiger. Bi dr spanische Eroberig und in dr Zit nochhär si öbbe 15 Millione vo de Uriiwooner umchoo. Si si an de iigschleppte Chrankhäite gstorbe und dur d Grusamkäit vo de Öiropäer. Dorum wääge d Verdienste vom Cortés wie s Ändi vo de Bluemechrieg und vo de Menschenopfer weeniger as s Unglück, won er mit sich brocht het.





</doc>
<doc id="46614" url="https://als.wikipedia.org/wiki?curid=46614" title="Vasco da Gama">
Vasco da Gama

Dom Vasco da Gama (ˈvaʃku ðɐ ˈɣɐmɐ), Groof vo Vidigueira (* um 1469 in Sines; † 24. Dezämber 1524 z Cochin, Indie) isch e portugiisische Seefaarer gsi. Er het dr Seewääg um s Kap vo dr Guete Hoffnig uf Indie entdeggt.

D Pordugiise häi scho under em Heinrich em Seefaarer e Wääg afo sueche, zum die arabische, persische, venezianische und andere Vermiddler vo indische Gwürz uszschalte, wo wägenä die Brodukt in Öiropa seer düür gsi si.

Am 8. Juli 1497 isch dr Vasco da Gama mit vier Schiff z Pordugal abgfahre. Er isch gege Süde gseeglet, um s Kap vo dr Guete Hoffnig und isch am 25. Novämber in dr Mosselbaai glandet. Am 7. April 1498 isch er z Mombasa aachoo und vo dört uf Malindi. Dr Sultan dört het em e Nawigator mitgee und am 20. Mai 1498 isch dr Vasco da Gama as erste Öiropäer, wo um Afrika ume gfaare isch, z Calicut an dr Malabarküste vo Kerala glandet. Er het kostbari Gwürz ufglaade und 1499 si d Schiff wider z Pordugal gsi.

In de Joor druf häi d Pordugiise nöiji Räise uf Indie gmacht: die zwäite under em Pedro Álvares Cabral, wo uf dere Räis im Joor 1500 Brasilie entdeggt het, und die dritti 1501 under em João da Nova. Erst die vierti Faart 1502 isch wider under em Kommando vom Vasco da Gama gsi. Die arabische und indische Händler häi iir Monopol welle verdäidige und häi die 15 Schiff vom Vasco da Gama mit mee as 100 Schiff aagriffe. D Pordugiise si aber mit Kanone bewaffnet gsi und häi sich erfolgriich chönne verdäidige.

Dr Vasco da Gama het denn die Pordugiisische Faktoreie z Cannanore und Cochin usbaut und 1503 z Cochin die ersti öiropäischi Burg z Indie, s "Fort Manuel", baut. In e baar Joor isch Pordugal die füerendi Seemacht im westlige Däil vom Indische Ozean worde. 

1503 oder 1504 isch dr Vasco da Gama zrugg uf Pordugal, und er isch am Hoof ufgnoo worde. 1519 het em dr Köönig Manuel dr Ditel "Conde de Vidigueira" (Groof vo Vidigueira) gee. 1524 isch er zum Vizeköönig vo Indie ernennt worde, isch zrugg uf Indie und het dört d Zivil- und d Milidäärverwaltig afo nöi organisiere. Aber er isch chrank worde und scho noch drei Möönet z Indie isch er im südwestindische Kochi gstorbe.




</doc>
<doc id="46615" url="https://als.wikipedia.org/wiki?curid=46615" title="Tromla">
Tromla

Tromla (* 5. Januar 1975 in St. Ingbert als "Christoph Hans") isch e dytsche Schlaagzyyger.

Als klassisch uusbildete Schlagzyyger hett är einigi Joor bim Landesjugendorcheschter Saarland und in dr Bärgkapälle Sanggt Ingbert gspiilt. Ab de Nüünziger hett er in lokale Bänds, unter andere d' Disko-Bänd "Fresh" oder d' Räppergruppe "bodelosi Frächheit" gspiilt. 

1997 het dr Tromla zämme mit 'm Bassischt "Flo:Pee" d' Eleggdro-Funk-Gruppe Reaktor gründet. D' Bänd hets bis 2004 gää, si hett zwäi CDs uusebrocht.

Sitem Ändi vo de Nyynziger improvisiert er hüffig als Live-Schlagzyyger zämme mit DJs vo dr eleggdroonische Danzmusigg. So ischr zämme mit de DJs Blake Baxter, Stewart Walker, Doc Phatt, Märtini Brös und Cristian Vogel odr im Hip-Hop-Beriich mit Boulevard Bou odr Denyo in Clubs und Diskos in ganz Dytschland uffdrätte. Währnd zwei Joor het är si eigene Oobe im Saarbrücker "Blau Niteclub" namens "Tromlas Elektroklub" kha.

Dr Tromla hett au experimentelli Uffdritt kha, zem Biispiil hett är e 24-stündigs, medidattyvs Solo in dr Johanneskirche Saarbrücken im Joor 2001 gmacht und hett uff em Album "Eintopf" e stündigi Improvisation veröffendlicht, wonr als ainziggs Instrumänt e Kochdopf bruucht.


Untr sym richtige Naame "Christoph Hans" het dr Tromla im Joor 1994 e Comic uusebrocht. 2004 hett är's als Reschissör vumene Comedy-No-Budget-Film mit em Name "Der Hering" probiert, bi däm unter andere Katharina Bihler und Stefan Scheib als Schauspieler mitgmacht hän.



</doc>
<doc id="46616" url="https://als.wikipedia.org/wiki?curid=46616" title="Simone Peter">
Simone Peter

D Simone Peter (* 3. Dezämber 1965 z Quierschied) isch e dytschi Bolitikeri (Bindnis 90/Di Griene). Si isch vum 10. November 2009 bis zum 18. Jänner 2012 saarländischi Landesminischteri fir Umwält, Energy un Verchehr gsii. D Peter isch syter anne 2012 Mitglid vum Landdag vum Saarland un syt em 19. Oktober 2013 zämme mit em Cem Özdemir Bundesvorsitzeri vu Bindnis 90/Di Griene.

D Simone Peter isch d Dochter vum Rudi Peter, langi Johr Schef vu dr "Zukunftswerkstatt Saar e. V.", un dr Brunhilde Peter geb. Danz, dr ehmolige saarländische Arbets- un Sozialminischteri un stellverdrättende Minischterbresidänti unter em Oskar Lafontaine.

D Peter isch z Dillingen/Saar ufgwachse un het no dr Grundschuel (Odilienschule Dillingen) anne 1985 am Albert-Schweitzer-Gymnasium Dillingen s Abitur gmacht. An dr Universitet Saarbrigge het si vu 1986 bis 1993 Biology studiert studiert un derno im Johr 2000 iber "«Die Rolle des heterotrophen Bakterioplanktons und der planktischen Nitrifikation im Sauerstoffhaushalt von Saar und Mosel»" promoviert.

Vu 2001 bis 2004 isch d Peter isch Schefredakteuri vu dr Zytschrift «Solarzeitalter - Politik u. Ökonomie Erneuerbarer Energien» bi dr "Europäische Vereinigung für Erneuerbare Energien (EUROSOLAR) e. V." gsii. Ab 2004 het si di vu dr Bundesregierig unterstitzt „Agentur für Erneuerbare Energien“ z Berlin mit ufböue un isch bis zue Geburt vu ihrem Suhn anne 2006 d Laiteri vu sällere. Vu 2006 bis 2009 het si as Projäktmanageri vu dr Agentur gschafft.

Vu 2000 bis 2009 isch si Mitglid im Vorstand vum Verain "Energiewende Saar e. V." gsii un vu 2000 bis 2002 Mitglid im Vorstand vu dr "Zukunftswerkstatt Saar e. V.". Si isch Mitglid im BUND, im NABU, im Turnerbund St. Johann e. V., im Förderverein Max-Ophüls-Grundschule e. V. un bi EUROSOLAR e. V.

D Simone Peter isch ghyrote mit em Andreas Heiser, het e Suhn (Elias) un läbt z Saarbrigge.

D Simone Peter isch vu 1998 bis 2000 Bysitzeri bzw. Vorsitzeri vum Ortsverband Saarbrigge-Mitti von Bindnis 90/Di Griene gsii. 1999 bis 2000 isch si energybolitischi Sprächeri vum Landesvorstand vu Bindnis 90/Di Griene Saar gsii, 2003 bis 2004 Sprächeri vu dr Bundesarbetsgmainschaft Energy vu Bindnis 90/Di Griene.

Anne 1999 het si fir dr Stadtrot vu Saarbrigge un as Spitzekandidati vu ihre Bartei fir dr Landdag vum Saarland kandidiert. D Bartei isch bi Landdagswahl mit 3,2 % an dr Fimf-Brozänt-Hurd hange blibe.

Ab em 10. Novämber 2009 isch d Simone Peter im Kabinett Müller III un im Kabinett Kramp-Karrenbauer I Landesminischteri fir Umwält, Energy un Verchehr gsii. Us däm Amt isch si noch em Uus vu dr Jamaika-Koalition am 18. Jänner 2012 entloo wore.

Bi dr Landdagswahl im Saarland 2012 het si as Spitzekandidati vu ihre Bartei kandidiert un het dr Yyzug in dr saarländisch Landdag gschafft. Zämme mit em Hubert Ulrich bildet si ne Zwaierfraktion. In dr Landdagsfraktion isch si stellverdrättendi Fraktionsvorsitzeri un barlemäntarischi Gschäftsfiereri.

Am 26. Septämber 2013 het d Peter aagchindet, ass si sich um dr Barteivorsitz vu dr Grien wett bewärbe.

Am 19. Oktober 2013 isch si mit 75,9 Prozänt vu dr Deligiertestimme näb em Cem Özdemir zue dr neie Bundesvorsitzeri gwehlt wore.

Aafangs Jänner 2018 het d Peter aagchindet, ass si nimi fir dr Vorsitz kandidiert.



</doc>
<doc id="46617" url="https://als.wikipedia.org/wiki?curid=46617" title="Anton Hofreiter">
Anton Hofreiter

Dr Anton „Toni“ Hofreiter (* 2. Februar 1970 z Minche) isch e dytsche Bolitiker (Bindnis 90/Di Griene). Är isch syter anne 2005 Mitglid vum Dytsche Bundesdag un dert syt 2011 Vorsitzer vum Uusschuss fir Verchehr, Böu un Stadtentwicklig. Syt Oktober 2013 isch er Co-Vorsitzer vu dr griene Bundesdagsfraktion.

Noch em Abitur 1990 am Asam-Gymnasium Minche het dr Hofreiter vu 1991 bis 1997 an dr Ludwig-Maximilians-Universität Minche aagfange Biology studiert. Anne 2003 het er dert zum Dr. rer. nat. promoviert mit dr Arbet „Die infragenerische Gliederung der Gattung Bomarea Mirb. und die Revision der Untergattungen Sphaerine (Herb.) Baker und Wichuraea (M. Roemer) Baker (Alstroemeriaceae)“. Derno het er ab Oktober 2003 as Post-Doktorand am Institut für Systematische Botanik vu dr LMU Minche gforscht. Derzue het dr Hofreiter vu 1998 bis 2003 fir di bayrisch Griene-Landdagsabgordnete Susanna Tausendfreund un vu 2003 bis 2005 fir dr Christian Magerl gschafft.

Dr Hofreiter isch anne 1986 as Schueler Mitglid vu dr Bartei Di Griene wore. Vu 1988 bis 1995 isch er Sprächer vum Ortsverband Sauerlach un vu 1996 bis 2006 Sprächer vum Griene-Chraisverband Minche-Land gsii. Zwische 2001 un 2006 isch er derzue au Sprächer vum Landsarbetschrais Ekology gsii.

Vu 2002 bis 2005 het dr Hofreiter em Gmaindsrot vu syym Wohnort Sauerlach aaghert. Dernäbe isch er syter anne 2002 Chraisrot im Chraisdag vum Landchrais Minche.

Syter anne 2005 isch er Mitglid vum Dytsche Bundesdag un alliwyl iber d Landeslischt Bayern gwehlt wore. Sy Wahlchrais isch Minche-Land. Im sächzehte Bundesdag vu 2005 bis 2009 isch er Obmann vu syre Bundestagsfraktion im Uusschuss fir Verchehr, Böu un Stadtentwicklig gsii. Är isch Grindigsmitglid vu dr Barlemäntarische Gruppe "Frei fließende Flüsse".

Am 8. Juni 2011 isch er, as Noofolger vum Winfried Hermann, aistimmig zum Vorsitzer vum Uusschuss fir Verchehr, Böu un Stadtentwicklig im Dytsche Bundesdag gwehlt wore. Bis zue syre Wahl zum Uusschussvorsitzer isch er verchehrsbolitische Sprächer vu dr Fraktion Bindnis 90/Di Griene gsii.

No dr Bundesdagswahl 2013 het sich dr Hofreiter um s Amt vum Vorsitzer vu dr Bundestagsfraktion vu syre Bartei beworbe. Am 8. Oktober 2013 isch er mit 49 Stimme vu dr 61 griene Bundesdagsabgordnete in des Amt gwehlt wore, zämme mit dr Katrin Göring-Eckardt.



</doc>
<doc id="46619" url="https://als.wikipedia.org/wiki?curid=46619" title="Karl Bender (Oberbürgermeister)">
Karl Bender (Oberbürgermeister)

De Karl Bender (eigetlig "Franz Karl Andreas Bender"; * 21. Dezember 1880 z Lohr; † 20. Februar 1970 z Karlsrue) isch e ditsche Bolitiker (Zentrum) gsii. er isch vu 1922 bis zum 9. April 1933 Owerburgermeischter vu Friburg im Brisgau gsii.

Noch em Gymnasium het de Bender z Friburg, z Berlin un z Heidelberg Jura studiert. Scho mit 28 Johr isch er Burgermeischter vu Bihl wore. Im Erschte Weltkrieg het er de Rang vun eme Hauptmann vu de Reserev ghet. Anne 1919 isch er Minischterialro] im Stuegerter Inneminischterium wore. Drei Johr speter isch er zum Owerburgermeischter vu Friburg gwehlt wore.

De Verwaltigsfachmann Bender het di stedtisch Verwaltig un d Kommunalfinanze reorganisiert un het zum Uusbau vu de Kultur un de Infrastruktur vu de Stadt wichtigi Impuls gee. Anne 1931 isch er wider zum Owerburgermeischter gwehlt wore.

Noch ere systematische Hetz vum NSDAP-Kreisleiter Franz Kerber un dem siinem Kampfblatt "Der Alemanne" het de Bender am 9. April 1933 sii Amt ufgee. Au d Unterstitzig vum gsamte Stadtrot, vu de Universitetsrektore Josef Sauer, Wilhelm von Möllendorff un vum Erzbischof Conrad Gröber het en nit vu dem Schritt kenne abbringe. Deno het de Bender im Kloschter Beire Zueflucht gfunde. Witteri Aagriff hän dezue gfiert, dass au sini Familie d Stadt het mieße verlosse.
Scho am 10. April 1933 sin dur de Inneminischter uf Grundlag vu de „Verordnung des Reichspräsidenten zum Schutze des Deutschen Volkes“ d "Amtsgeschäfte bis auf weiteres" uf de Franz Kerber iwerdrait wore.
De Bender het sich speter als Rechtsaawalt z Karlsrue niderglosse. Dert isch er anne 1970 im Alter vu 89 Johr gstorwe.




</doc>
<doc id="46620" url="https://als.wikipedia.org/wiki?curid=46620" title="Vezio">
Vezio

Vezio isch de Name vo folgende Ort:


</doc>
<doc id="46621" url="https://als.wikipedia.org/wiki?curid=46621" title="Emil Thoma">
Emil Thoma

De Emil Thoma (* 29. Mai 1854 z Krensheim bi Tauberbischofsheim; † 22. Mai 1932) isch vu 1913 bis 1922 Owerburgermeischter vu de Stadt Friburg im Brisgau gsii.

De Thoma isch z Tauberbischofsheim uf s Gymnasium gange un isch speter uf Friburg gwechslet. Noch em Schuelabschluss het er z Universitet Friburg un z Heidelberg Jura studiert.

Er het si scho frie fir Bolitik inträssiert un het als Volksverdretter aktiv im bolitische Gschehne mitgwirkt. De Emil Thoma het au als Referent vu de stedtische Theaterkommission z Friburg gschafft.

De Emil Thoma isch gern in Schwarzwald go wandre gange. Anne 1903 isch er zum Bresident vum Schwarzwaldverein gwehlt wore. New em Uusbau vu de Wanderweg het er sich scho am Aafang vum 20. Johrhundert fir de Natur- un Umweltschutz iigsetzt.

Am 24. Mai 1913 isch er zum Owerbergermeischter vu Friburg gwehlt wore un het dodemit d Noofolg vum Otto Winterer aadrette. In dem Amt isch er bis anne 1922 bliwe. In sire Zitt als Owerburgermeischter isch anne 1920 d 800-Johr-Fiir vu de Stadt uusgrichtet wore.

Wu anne 1919 d Friburger Stedtebaugsellschaft grindet wore isch, isch de Thoma im erschte Johr Vorsitzer vum Ufsichtsrot gsii. Am 18. Juli 1920 isch de Thoma zum erschte Ehresenator vu de Universitet Friburg ernennt wore.

Hite drait e Grund- un Realschuel z Friburg sii Name, d Emil-Thoma-Schuel an de Schitzeallee. Au d Emil-Thoma-Wanderweg am Kandel un z Hinterzarte sin no ihm gnennt wore.




</doc>
<doc id="46624" url="https://als.wikipedia.org/wiki?curid=46624" title="Arosio">
Arosio

Arosio isch de Name vo folgende Ort:


</doc>
<doc id="46626" url="https://als.wikipedia.org/wiki?curid=46626" title="Agno">
Agno

Agno chan folgendes bedüte:


</doc>
<doc id="46627" url="https://als.wikipedia.org/wiki?curid=46627" title="Breno">
Breno

Breno chan folgendes bedüte:
Breno isch de Vorname vo folgende Persone: 
Lueg au: 



</doc>
<doc id="46628" url="https://als.wikipedia.org/wiki?curid=46628" title="Brenno">
Brenno

Brenno chan folgendes bedüte:
Lueg au:


</doc>
<doc id="46629" url="https://als.wikipedia.org/wiki?curid=46629" title="Brenno (Fluss)">
Brenno (Fluss)

De Brenno isch en öpe 35 km lange Fluss im Norde vom Kanton Tessin i de Schwiz.
De Brenno hät mereri Quällflüss im Gränzgebiet vom Tessin zum Bündnerland. Aine isch de "Brenno della Greina", wo westlich vom Greinapass entspringt und dänn Bäch, wo vom Piz Medel obe abe chömed ufninnt. Er dorflüsst zerscht s "Val Camadra", ninnt dänn bi Campo de Abfluss vom Stausee Lago di Luzzone uf und chunnt z Olivone mit em "Brenno del Lucomagno" zäme, wo vom Lukmanierpass abe flüsst. Döt obe gits bi de "Alpe Pertusio" uf es grosses Loch im Felse, wo rächt vill Wasser use sprudlet und da haisst uf de Schwizer Landcharte "Sorgente del Brenno", wa sövil wie "Quäll vom Brenno" bedüted.

De Brenno dorflüsst ab Olivone s Bleniotal vo Norde noch Süde und mündet bi Biasca in Tessin. Im Underlauf, zwüsche Malvaglia und Biasca, gits en Chegel vom en ehmolige Bärgsturz, em Buzza di Biasca.


</doc>
<doc id="46631" url="https://als.wikipedia.org/wiki?curid=46631" title="Anggun">
Anggun

D Anggun (* 29. April 1974 z Jakarta; birgerlig "Anggun Cipta Sasmi") isch e indonesischi Popsängeri un Songschryyberi.

1995 isch si uf Bariis züüglet. Mit iirer erste internationale Single "La neige au Sahara" / "Snow On The Sahara" isch si z Frankriich grad uf e 16 Blatz choo. 2005 isch si mit em Titel "Être une femme" uf em gliiche Blatz gsii. Für e Kinofilm Unsere Erde het si 2007 dr Song "Un Jour Sur Terre" gsunge und in dr franzöösische Fassig as Verzelere vom Film fungiert. Denn het si mit em dütsche Global-Pop- und Ambient-Projekt Schiller zämmegschafft.

Im Mai 2012 isch d Anggun für Frankriich bim Eurovision Song Contest 2012 im aserbaidschanische Baku aadräte und isch im Final uf e 22. Blatz choo.



</doc>
<doc id="46637" url="https://als.wikipedia.org/wiki?curid=46637" title="Ingmar Bergman">
Ingmar Bergman

Dr [] (* 14. Juli 1918 z Uppsala, Schweede; † 30. Juli 2007 uf Fårö, Schwsede) isch e schweedische Dräibuechautor, Film- und Theaterreschissöör gsi. 1997 isch dr Bergman bi de Filmfestspiil z Cannes as „Beste Filmreschissöör vo alle Zite“ geert worde. Die mäiste vo sine Film ghööre zur Gattig vom Filmdrama. Er het aber au Komödie und Dokumentazioone dräit. In sine Film het er hüfig existenzielli Theme wie dr Dood, d Suech noch Gott, d Äinsamkäit vom Mensch und zwüschemenschligi Beziejige thematisiert. Si Filmsprooch isch under anderem vo lange Noochiistellige und ere spezielle Belüüchtig charakterisiert, won er zämme mit sim Kameramaa Sven Nykvist entwicklet get. Do und dört het er Sexualidäät diräkt daargstellt und het wäge däm in de 1950er und 1960er Joor immer wider Brobleem mit dr Zensur überchoo. Das het under anderem dr Film "Das Schweigen" zum ene Skandalerfolg gmacht. Anderi wichdigi Wärk si "Das siebente Siegel", "Wilde Erdbeeren", "Szenen einer Ehe" und "Fanny und Alexander".

"Hoochdütschi Ditel, d Originalditel in Chlammere. Wenn nüt anders erwäänt isch, het dr Bergman au s Dräibuech verfasst. Vo sine Färnseebrodukzioone si nume die berücksichdigt, wo d Lengi vom ene Spiilfilm häi."


Von Ingmar Bergman (autobiografischi Teggst):


</doc>
<doc id="46639" url="https://als.wikipedia.org/wiki?curid=46639" title="Federico Fellini">
Federico Fellini

Federico Fellini (* 20. Januar 1920 z Rimini; † 31. Oktober 1993 z Rom) isch en italiänische Filmmacher gsi. Er gältet as äine vo de wichdigste Autorefilmer vom 20. Joorhundert. Si Stil isch e Mischig vo Fantastik und ere barocke Bildersprooch. Er het fümf Oscar überchoo, mee as jeede andere in dr Kategorii für dr Best Fremdi Film.

Dr Fellini het si Karriere as Schurnalist und Dräibuechautor aagfange. In de 1950er Joor isch er Reschissöör worde. Er het mit "La Strada" (1953–1954) en Oskar überchoo und "La dolce Vita" het 1960 z Cannes die Goldigi Palme überchoo und isch e Kasseschlaager worde. Mit sim "8½" (1962), wo vil vo sinere Biografii din isch, het er em Experimentalismus d Richdig aagee. Er het bis am Aafang vo de 1990er Joor Film gmacht, im Ganze vierezwanzig.







</doc>
<doc id="46640" url="https://als.wikipedia.org/wiki?curid=46640" title="Stanley Kubrick">
Stanley Kubrick

Dr Stanley Kubrick (* 26. Juli 1928 z New York City; † 7. Merz 1999 im Childwickbury Manor bi London) isch en amerikanische Reschissöör, Broduzänt und Dräibuechautor gsi. Sini Film wärde vor allem für iiri diefi intellektuelli Sümbolik und iiri technischi Perfekzioon globt. Dr Reschissöör isch aber au drfür berüchtigt gsi, ass er jedi Szeene bis ins chliinste Detäi perfekzioniert het, und d Schauspiiler drbii vilmol bis an iiri psüchische und füsische Gränze gstoosse si.

D Haupttheme vo sine Film si gsi, ass mä dr Wirklikäit nid chönn noochchoo und wie d Menschlichkäit schiteret. Er het daas drduur usdruckt, ass alles äifach akzeptiert oder ignoriert wird und dass d Brotagoniste mit iire dunkle, innere Chreft und Driib düen kämpfe. Die wichdigste Schlagwörter im Zämmehang mit em Wärk vom Kubrick si woorschinlig Authentizidäät, Chelti, Eerlichkäit, Realidäät, Draum und Driib. Filmschaffendi und Kritiker zelen en zu de bedütendste Filmmacher vo alle Zite.






</doc>
<doc id="46642" url="https://als.wikipedia.org/wiki?curid=46642" title="Steven Spielberg">
Steven Spielberg

Dr Steven Allan Spielberg, KBE (* 18. Dezämber 1946 z Cincinnati, Ohio) isch en amerikanische Reschissöör, Broduzänt, Dräibuechautor und Schauspiiler. Vom Gäld us, wo sini Film verdient häi, isch er bis hüte dr erfolgriichsti Reschissöör und Broduzänt.

Zu sine bekanntiste Film, wo vilmol vo Dröim, Ängst und Abentüür brägt si, ghööre u. a. "Der weiße Hai" (1975), "E.T. – Der Außerirdische" (1982), "Jurassic Park" (1993), "Schindlers Liste" (1993), "Der Soldat James Ryan" (1998), "Minority Report" (2002) und die vierdäiligi "Indiana-Jones"-Räije (1981–2008).
Dr Spielberg isch stark vo Filmmacher wie em Stanley Kubrick, Walt Disney, Alfred Hitchcock, John Ford, Frank Capra, David Lean, Orson Welles und Akira Kurosawa beiiflusst worde, aber au vo Drickfilm, Comics und em Färnseä. Zu de tüpische Markezäiche vo Spielberg-Film ghööre die genauji Beobachdig vo Alldaagssituazioone und d Konfrontazioon vo amerikanische Durchschnittstüpe mit höggst ussergwöönlige Eräigniss. Sini Film sände e Botschaft vo Versöönig, wo uf dr äinte Site kindlig naiv isch, und uf dr andere ärnsthaft humanistisch. Er wändet iidrucksvolli Liecht- und Spezialeffekt aa und ungwoonti Perspektive. S Verheltnis zwüsche dr Füerig vo dr Kamera und de Schauspiiler isch mäistens duurechoreografiert und d Inszenierig appelliert intensiv an d Gfüül vo de Zueschauer (Suspense, Lache, Grusle, au Ekel und Hüüle).



</doc>
<doc id="46650" url="https://als.wikipedia.org/wiki?curid=46650" title="Archimedes">
Archimedes

Dr Archimedes vo Syrakus (; * um 287 v. Chr. vermuetlig z Syrakus uf Sizilie; † 212 v. Chr. z Syrakus) isch en antike griechische Mathematiker, Füüsiker und Ääscheniöör gsi. Er gältet as äine vo de bedütendste Mathematiker vo dr Antike. Sini Wärk si au no im 16. und 17. Joorhundert vo Bedütig gsi, wo mä die hööcheri Analysis het afo entwiggle.

Über s Lääbe vom Archimedes wäiss mä wenig und e Hufe vo däm gältet as Legände.

Dr Archimedes isch öbbe 287 vor dr Zitewändi in dr Haafestadt Syrakus uf d Wält cho. Er isch dr Soon vom Pheidias gsi, eme Astronom am Hoof vom Hieron II. vo Syrakus. Mit em Hieron und sim Soon und Mitregänt Gelon II. isch er befründet und villicht au verwandt gsi.

Lengeri Zit isch er z Alexandria gsi und het dort d Mathematiker Konon, Dositheos und Eratosthenes kenne gleert und het spööter mit ene korrespondiert.

Zrugg z Syrakus het er sich mit Mathematik und braktischer Füsik (Mechanik) beschäfdigt. Sini Wurfmaschine si bi dr Verdäidigung vo Syrakus wääred dr römische Belaagerig im Zwäite Punische Chrieg iigsetzt worde. Wo dr römisch Fäldheer M. Claudius Marcellus noch ere Belaagerig vo drei Joor 212 vor dr Zitewändi Syrakus erooberet het, häi röömischi Soldate dr Archimedes umbrocht, was dr Marcellus seer beduurt het. Dr Plutarch überliiferet in sinere Biografii vom Marcellus meereri Versione. Äini verzelt, ass dr Archimedes grad mit eme mathematische Bewiis beschäftigt gsi sig und eme Soldat gsäit häig, er söll en in Rue loo und dä häig en umbrocht. Was dr Archimedes söll gsäit haa: "Noli turbare circulos meos" (lateinisch für: "Stör mini Kräis nit!") isch sprichwörtlig worde.

Noch em Plutarch (Marcellus 17,12) het dr Archimedes sich im Testamänt e Graab mit dr Daarstellig von ere Chugele und eme Zylinder druf gwünscht, wil er offesichtlig uf si Abhandlig „"perì sphaíras kaì kylíndrou"“ (Über Chugele und Zylinder), bsundrigs stolz gsi isch. Dr Cicero verzelt in de Tuskulanische Gsprööch, ass er s Graab gsuecht het, won er Quästor z Sizilie gsi isch (75. v. d. Z.), und es sig vo Gstrüpp überwuecheret gsi.

E Biografii, wo si Fründ Heracleides gschriibe het, existiert nüme.

Die erhaltene Hauptschrifte si:

Drzue chömme:

D Räijefolg vo de Hauptschrifte bis zur Sandrächnig entspricht dr chronologische Räijefolg, wie si dr Thomas Heath aagee het. D Kwadratur vo dr Parable isch zwüsche de Büecher 1 und 2 vom Gliichgwicht vo ebene Flechene iigordnet worde und "Über die Methode" zwüsche "Gleichgewicht ebener Flächen", Buech 2, und "Über Kugel und Zylinder". An dr Chronologii het s aber au Kritik gee.

In dr Kwadratur vo dr Parable wird dr Dood churz vorhäär vo sim Fründs Konon erwäänt, so dass mä die Schrift um 240 v. d. Z. cha datiere. Noch dr erwäänte relative Datierig si die mäiste Wärk vom Archimedes erst noch däm entstande. DR Archimedes het gsäit, ass s Buech über d Spirale vili Joor noch em Dood vom Konon gschriibe worde isch, so dass es noch em Ivo Schneider uf öbbe 230 v. d. Z. sött datiert wärde. Dr Schneider ordnet d Methodeleer Ändi 220er Joor ii und die Schwümmende Körper as letschts Wärk in die letschte acht Lääbensjoor, aber woorschinlig vor 216 v. d. Z. wägen em Chrieg wo denn usbroche isch.

Es git Hiiwiis uf e baar Schrifte, wo verloore gange si, zum Bischbil über Polyeder und über Hebel, wo d Pappos erwäant, über d Daarstellig vo Zaale, wo dr Archimedes in sim Sandrächner drüber reedet, und über Spiegel, Catoptrica, wo dr Theon vo Alexandria drvo verzelt. Wil die "mechanische Schrifte" vom Archimedes ("Gleichgewicht ebener Flächen", "Quadratur der Parabel") und wil s binem meereri Hiiwiis drug git dänggt mä, ass Däil vo sinere Mechanik verloore gange si, und dr A. G. Drachmann het brobiert die z rekonstruiere. Die mechanische Schrifte, wo däilwiis rekonstruiert si, stöön chronologisch am Aafang vo de Wärk vom Archimedes.

Au vo Schrifte in ere arabische Übersetzig, wo verlore gange si, wäiss mä. Im Büecherkatalog vom Ibn al-Nadim isch e Buech über s Parallelebostulat ufgfüert, wo möögligerwiis d Behandlig vom Thema bim Thabit Ibn Qurra beiiflusst het. Vom Thabit Ibn Qurra stammt au d Übersetzig von ere Abhandlig vom Archimedes über d Konstrukzioon vom reguläre Heptagon, und die git s no. D Konstrukzioon isch nid vollständig, si isch aber vom Abu Sahl al-Quhi vollständig gmacht worde.

Dr Archimedes het d Mathematik und d Füsik im gliiche Maass beriicheret. Iim zu Eere het men eme Mondkrater uf em Mare Imbrium "Archimedes" gsäit.

Mä het em au d Erfindig und Kombinazioon vo verschiidene Maschineelimänt (wie Schruube, Säilzüüg mit Wällereeder, Fläschezüüg und Zaanreeder) zuegschriibe, und die het er au braktisch demonstriert. Aber noch em Plutarch het er s abstrakte Dänke vorzooge und uf die braktische Aawändige und d Arbet vom Ääscheniöör aabegluegt, au wenn er im Ufdraag vo sim Köönig Hieron dra gschafft het. Wäge däm het er au käi Abhandlig über braktischi Erfindige hinderloo. Sini Schrifte über d Mechanik und d Hydrostatik si noch em Vorbild vo dr Geometrii sträng axiomatisch ufbaut.

Dr Archimedes het d Heebelgsetz in sinere Schrift "Über das Gleichgewicht ebener Flächen" formuliert und mit deene die theoretischi Grundlaag für die spööteri Entwicklig vo dr Mechanik gläit. Är sälber het us em Heebelgsetz scho die wüsseschaftlige Grundlaage vo dr Statik für statisch bestimmti Süstem usgarbäitet. Dr Heebel sälber isch scho in eltere griechische Schrifte us dr Schuel vom Aristoteles beschriibe.

Dr Archimedes häig wie scho dr Pappos und anderi gsäit: „Gib mr e Punkt, won i druf cha stoo, und i lüpf dr d Wält us de Angle“. Vo doo chunnt dr Begriff vom archimedische Punkt. Dr Plutarch verzelt, ass won er daas emol zum Hieron gsäit häig, dä e braktische Bewiis verlangt häig. Dr Archimedes häig denn Fläschezüüg und Säilwinde iigsetzt, so dass en äinzige Maa e groosses, voll beladnigs Schiff het chönne in Beweegig setze.

Noch em Vitruv het dr Archimedes dr Gold-Ghalt von ere Chroone sölle brüefe, wo dr Herrscher Hieron II. de Götter gweiht het, ooni si z beschäädige. Dr Köönig het dr Verdacht ghaa, ass en dr Goldschmiid betroge het. Zum das usefinde, het dr Archimedes zerst d Chroone und denn e Goldbare (und au no e Silberbare), wo genauso schweer wie d Chroone gsi isch, in e volle Wasserbhälter daucht und gmässe, wievil Wasser uuseglofe isch. D Chroone het mee Wasser verdrängt as dr Goldbare. Eso isch bewiise gsi, ass d Chroone e chliiners spezifischs Gwicht gha het as d Goldbare und dorum nit ganz vo Gold gsi isch. Dr Legände nooch het dr Archimedes s Archimedische Brinzip bim Baade entdeckt. Us em Baad, wo bis an Rand voll gsi isch, sig d Wassermängi useglofe, won er mit sim Körper verdrängt het, won er ins Baad iinegstiige isch. Er sig glücklig über si Entdeckig gsi und sig blut uf d Strooss glofe und häig „Heureka!“ (altgriechisch: , „I ha s gfunde!“) grüeft. D Anekdote wien er dr Goldghalt vo dr Chroone vom Hieron dur d Verdrängig vo Wasser brüeft het, isch aber kritisiert worde – mit de Middel won em zur Verfüegig gstande sige, weer das schweer z mache gsi und sig woorschinlig e Legände. Scho dr Galileo Galilei het 1586 vermuetet, ass dr Archimedes mit ere Woog d Gwicht under Ufdriib müess gmässe haa.
S Archimedische Brinzip cha mä bi jedem Körper aawände, wo schwümmt. Es isch e Daatsach wo mä bim Schiffbau muess berücksichtige.

Bi sine hüdrostatische Experimänt het er s Brinzip vo de kommunizierende Gfääss entdeckt.

Dr Archimedes het bewiise, ass sich dr Umfang vom ene Kräis zu sim Durchmässer genauso verhaltet, wie d Flechi vom Kräis zum Kwadrat vom Radius. Er het däm Verheltnis nonig π (Pi) gsäit, wie s hüte häisst, het aber en Aaläitig gee, wie mä sich zum Verheltnis cha nööchere bis zu irgend ere hooche Gnauigkäit. Das isch woorschinlig s eltiste numerische Verfaare in dr Gschicht. Mit sine Überleegige über d Berächnig vo Fleche und Volume (u. a. mit ere exakte Kwadratur vo dr Parable) het dr Archimedes Ideä vo dr Integralrächnig vorusgnoo, wo anderi seer vil spööter erst wider druf choo si. Er isch drbii witer gange as d Exhaustionsmethode (Usschöpfigsmethode), wo im Eudoxos vo Knidos zuegschriibe wird. Er het zum Bischbil scho e Form vom Prinzip vom Cavalieri aagwändet.

1906 het dr Johan Ludvig Heiberg (1854–1928), e dänische Filoloog und Brofässer an dr Uniwersidäät Kopehaage, z Istanbul e Manuskript gfunde, wo uf s 10. Joorhundert datiert isch. In däm isch under anderem en Abschrift vo Archimedes sinere "Die Methode".

Er verrootet din e mechanischi Methode, won er mit ere e Hufe vo sine Resultat überchoo het, bevor er sä uf e geometrisch strängi Art bewiise het. D Methode entspricht eme "Wääge" vo de Inhalt bzw. de Flechene, wo mä wil vergliiche, allerdings in ere geometrische Form. Dr Archimedes erwäänt au en elters Verfaare vom Demokrit, wo es sich möögligerwiis drum ghandlet het, Modäll z wääge.

Dr Archimedes e Zaalesüsteem entwigglet, wo uf em Stellewärt basiert gsi isch und e Basis vo formula_1 ghaa het.
Er het s brucht, zum astronomisch groossi Zaale (bis zur Gröössi vo 10) mathematisch chönne fasse und das in ere Zit, wo für sini Zitgenosse e Myriade (lit. 10'000) „unändlig“ grooss gsi isch. Er het das Zaalesüsteem für d Abhandlig "Über Körper, wo schwümme, und d Zaal vom Sand", au churz "Sandrächner", won er em Soon vom Hieron II, em Gelon, gwidmet het. Din stoot, ass es Lüt gääb, wo dängge, ass d Zaal vom Sand unändlig grooss sig […] und ass anderi wenigstens wurde glaube, ass no nie öbber e Zaal gsäit häig, wo grösser sig ass d Zaal vom Sand." Dr Archimedes reedet vom Gelon as Köönig und dorum het d Schrift noch 240 v. d. Z. müesse entstande si, wo dr Gelon Mitregänt worde isch und vor em Gelon sim Dood 216 v. d. Z..

Dr Archimedes het d Zaal vo de Sandchörner, wo alli Stränd vo dr Ärde zuedecke, abgschetzt und eso bewiise, ass die Vorstellige falsch si. Er isch sogar no witergange und het usgrächnet, wie grüüss d Zaal vo de Sandchörner müesst sii, zum s ganze Universum mit Sand ufzfülle. Dennzumol het mä sich s Universum allerdings no wääsentlich chliiner vorgstellt, nämlig as Chuugele, wo öbbe d Gröössi vo unserem Sunnesüsteem het. Noch sinere Rächnig wurde öbbe 10 Sandchörner in e Chuugele vo deere Gröössi basse.

S archimedische Axiom isch zwar noch em Archimedes benent, aber es goot uf e Eudoxos vo Knodos zrugg, wo das Brinzip im Raame vo sinere Gröösseleer iigfüert het.

Noch em Pappos stamme die archimedische Körper vo iim.

Dr Archimedes het d Technik vo sinere Zit und iiri spööteri Entwigglig maassgääblig beiiflusst, bsundrigs d Mechanik. Er sälber het alli mööglige mechanische Gräät konstruiert, nit zletscht au Chriegsmaschine. 
Mä dänggt, ass dr Archimedes die sogenannti "archimedischi Schruube" erfunde het. Er häig d Idee drfür überchoo, won er z Egüpte gsi isch zum studiere und dört die äifache Vorrichdige zum dr Fälder bewässere gsee het. S Brinzip vo dr archimedische Schruube wird hützudags in modärne Förderaalaage, in sogenannte Schnäggeförderer iigsetzt.

Es isch mööglig ass dr Archimedes si as Schiffsbumpi entwigglet het, wil wie dr Athenäus vo Naukratis verzellt, dr Köönig Hieron iim dr Ufdraag gee het, s grösste Schiff vo dr domoolige Zit, d "Syracusia", z baue.

Dr Plutarch verzelt, ass dr Archimedes Chriegsmaschine entwigglet häig und d Römer, wo si Syrakus belaageret häi, lang ufghalte häig: er häig Wurfmaschine und Katapult und Seilwinde, won e ganzes Schiff mit ere volle Laadig und Bsatzig häig chönne beweege, wemm mä am ene äinzige Säili zooge häig. Au mächtigi Grifärm, wo findligi Boot packt und aagääblig in Stück grisse häige, häige drzue ghöört.

D "Chralle vom Archimedes" sig e Waffe gsi, wo gege aagrifendi Flotte iigsetzt worde sig. Si sig in dr Stadtmuure vo Syrakus iibaut gsi und wäärend dr Belaagerig gege die römischi Flotte iigsetzt worde. Wie die Waffe genau funkzioniert het, isch allerdings nid klar. In alte Schrifte wird d Waffe as e Heebel mit eme groosse Hogge us Iise daargstellt.
Dr Archimedes söll d Schiff vo de Römer sogar über groossi Distanze in Brand gsteckt haa mit Hilf vo Spiegel, wo s Liecht vo dr Sunne umglänkt und fokussiert häi. Das brichdet dr Lukian vo Samosata und spööter dr Anthemios vo Tralleis. Über das isch mee as 300 Joor ghändlet worde. Historisch understütze d Laag vo de Kwelle, Brobleem mit dr Übersetzig ("pyreia" isch vilmol mit Brennspiegel übersetzt worde, au wenn es nume „Aazünde“ häisst und au Brandpfiil umfasst) und d Daatsach, ass d Legände erst Joorhunderti spööter ufdaucht isch, die Gschicht nid. Füsikalischi Argumänt drgeege si d Gröössi und d Brennwiti, wo son e Spiegel wenigstens müesst gha ha, zum uf öbbe 300 Graad z choo für zum Holz überhaupt chönne aazünde. Au weer d Zit lang, wo dr gliich Fläck müesst belüüchdet wärde, bis dass er afot afo brenne. Vo dr Technik us diskutiert mä, öb e sone Spiegel dennzumol überhaupt hätt chönne gmacht wärde, und wie men en hätt chönne montiere und bediene. E modärne Kritiker vo dr Legände isch dr Pyrotechniker Dennis L. Simms gsi. Mä het e baar Mol Experimänt gmacht zum luege,öb s mööglig weer. Under anderem häi Studänte vo dr Massachusetts Institute of Technology und dr University of Arizona 2005 mit 127 chliine Spiegel e Modäll von ere Schiffswand aazundet, wo 30 Meter äwagg gsi isch. Dr Himmel het aber müesse ooni Wulke si und s Holz zää Minute lang bestraalt wärde. D Schlussfolgerig isch gsi, ass Wurfgschoss und Brandpfiil effektiver wäre. Es isch mööglig, ass d Gschicht as Rückschluss us dr verlorene Schrift vom Archimedes "Katóptrika" ("Optik") entstande isch.

Dr Cicero verzellt in "De re publica", ass dr Marcellus zwäi mechanischi Planetarie häim uf Rom brocht het, wo dr Archimedes entwigglet het. Er brichdet au, ass scho dr Eudoxos vo Knidos und dr Thales vo Milet äänligi Gräät baut hä. En archeologische Bewiis für sonigi Instrumänt het mä spööter im Antikythera-Mechanismus entdeggt. Es isch mööglig, ass d Schrift vom Archimedes "Über die Herstellung von Sphären", wo dr Pappos erwäant wo aber verloore gange isch, vom Bau vo Planetarie handlet.

Im Archimedes schribt mä au d Erfindig vom ene Odometer zue. Dr Vitruv het sone Apparat beschriibe, wo Bälleli zum Zele brucht het. Er verzelt aber nid, wär en erfunde het und schribt nume, ass er vo de "Alte" überliiferet sig, doch au doo het mä vermuetet, ass dr Archimedes dr Erfinder sig. Au e Wasseruur-Mechanismus, wo au mit Bälleli zelt und wo im ene arabische Manuskript beschriibe isch, wird im Archimedes zuegeschriibe.

Dr Leonardo da Vinci und dr Petrarca (wo sich uf e Handschrift vom Cucero gstützt het) häi im Archimedes d Erfindig von ere Dampfkanone zuegschriibe. Dr Leonardo het au Rekonstrukzionsskizze gmacht für d Machine, won er ere Architronito gsäit het. Mä het spööter brobiert sä noochzbaue, wie s dr Griech Ioannis Sakas 1981 und dr italiänisch Ääscheniöör Cesare Rossi vo dr Uniwersidäät Neapel 2010 gmacht häi. Dr Rossi het dört au de Brennspiegel e nöiji Interpretazioon gee - si häige d Hitz gliiferet zum Dampf mache. In de überliiferete antike Schrifte vom und über e Archimedes git s aber doodrfür käini Hiiwiis und Expärte wie d Serafina Cuomo gseen din nume non e Bewiis für e legendär Ruef vom Archimedes, wo men em alli mööglige Erfindige zuegschriibe het. Uf jede Fall häi Grieche s Brinzip vo dr Dampfchraft kennt (Balle vom Heron, 1. Joorhundert n. d. Z.).

Dr Archimedes isch zwar wäge de vile Legände über en seer bekannt gsi in dr Antike, sini Wärk aber vil weniger, im Geegesatz zu öbberem wie dr Euklid, wo s Buech von em im domoolige wüsseschaftlige Zentrum Alexandria verfasst het. Allerdings wird er vo de Mathematiker Heron, Pappos und Theon z Alexandria vilmol erwäänt. D Schrifte si zwüschen em 6. und 10. Joorhundert in Byzanz süstematisch gsammlet und kommentiert worde. Bekannt isch dr Kommentar vom Eutokios (wo vom Ändi vom 5. Joorhundert bis am Aafang vom 6. Joorhundert gläbt het) zu de wichdigste Archimedes-Schrifte ("Über Kugel und Zylinder", "Kreismessung", "Gleichgewicht ebener Flächen"), wo au im Middelalter in Westöiropa vil zur Kenntnis vo de Wärk bidräit und d Lüüt aagregt het. Bi dr erste Zämmestellig vo de Schrifte z Byzanz häi d Archidekte vo dr Hagia Sophia, dr Isidor vo Milet und dr Anthemios vo Tralleis e wichdigi Rolle gspiilt. Witeri Schrifte si drzuechoo, bis im 9. Joorhundert dr Leon vo Thessaloniki d Sammlig vo fast alle überliiferete archimedische Schrifte (usser "Stomachion", "Rinderproblem", "Über die Methode" und "Über schwimmende Körper") uusebrocht het, wo als Kodex A (Heiberg) bekannt isch. Das isch äini vo de bäide Kwelle für die latiinische Übersetzige vom Wilhelm vo Moerbeke gsi (abgschlosse 1269). Im andere griechische Manuskript vom Archimedes, won em zur Verfüegig gstande isch, si "Gleichgewicht ebener Flächen", "Quadratur der Parabel", "Über schwimmende Körper", villicht au "Über Spiralen" enthalte und dr Heiberg het em dr Naame Kodex B gee. S Archimedes Palimpsest, wo dr Heiberg 1906 entdeggt het (Kodex C, wo vorhär z Jerusalem gsi isch, und "Über die Methode, Stomachion" und "Über Schwimmende Körper" din si) isch de Übersetzer im Middelalter und in dr Rönessans umbekannt gsi. D Kodices A und B si us em Bsitz vo de normannische Köönig in Sizilie in Vatikan choo, wo dr Moerbeke si für sini Übersetzig brucht het. Wäärend im Moerbeke si Übersetzigs-Manuskript im Vatikan erhalte isch, isch dr Kodex B verlore gange. Vom Kodex A git s meereri Abschrifte (nüün si bekannt), wo zum Bischbil im Bsitz vom Kardinal Bessarion (hüte in dr Biblioteca Marciana) und Giorgio Valla gsi si. S Original vom Kodex A isch au verschwunde.

D Übersetzige vom Wilhelm vo Moerbeke häi bsundrigs die Gleerte vo dr Bariiser Schuel aagregt (Nicole Oresme, Johannes de Muris).

Es git au en arabischi Teggstüberliiferig. Im Archimedes sini wichdigste Wärk "Über Kugel und Zylinder" und "Über Kreismessung" si scho im 9. Joorhundert uf Arabisch übersetzt worde und mä het sä mindestens bis ins 13. Joorhundert immer wider nöi uusegee. Si häi vom 12. Joorhundert au im Weste Iifluss ghaa. Bsundrigs äi Übersetzig vo dr Mässig vom Kräis us em Arabisch ins Latiinische, wo woorschinlig vom Gerhard vo Cremona (12. Joorhundert) stammt, isch im Middelalter iiflussriich gsi. Vo iim stammt au e latiinischi Übersetzig vom ene Drakdaat vo de Banū Mūsā Brüeder, wo no anderi Resultaat vom Archimedes din si: näbe dr Mässig vom Kräis und em Satz vom Heron, wo d Araber hüfig im Archimedes zuegschriibe häi, no Däil us "Über Kugel und Zylinder". S Manuskript, wo as "Verba filiorum" bekannt isch, het zum Bischbil au dr Leonardo Fibonacci und dr Jordanus Nemorarius aagregt. Die bäide häi no vor dr Zit, wo im Moerbeke si Übersetzig entstande isch, as Mathematiker gschafft.

Um 1460 het dr Babst Nikolaus V. vom Jakob vo Cremona e nöiji Übersetzig uf Latiinisch lo mache, wo uf em Kodex A basiert het. Din si au d Däil vom Wärk gsi, wo dr Moerbeke nonig übersetzt het ("Sandrechner" und dr Kommentar vom Eutokios zur Kräismässig). Wil im dr Kodex B nit zur Verfüegig gstande isch, isch "Über schwimmende Körper" nit in dere Usgoob. Die Übersetzig het under anderem dr Nikolaus vo Kues benützt.

Die ersti druckti Usgoob, usser de Uszüüg, wo dr Giorgio Valla 1501 druckt het, si die latiinische Übersetzige vo "Kreismessung" und "Quadratur der Parabel" vom Luca Gaurico in Venedig 1503 gsi (noch eme Manuskript us Madrid). Si si 1543 vom Niccolò Tartaglia no äinisch veröffentligt worde zämme mit im Moerbeke sine Übersetzige vo "Gleichgewicht ebener Flächen" und "Über schwimmende Körper".

Die ersti Usgoob vom griechische Teggst isch 1544 z Baasel erschiine (uusegee vom Thomas Venatorius, dütsch Gechauff) zämme mit ere latiinische Übersetzig vom Jakob vo Cremona (korrigiert vom Regiomontanus). In dere Usgoob si au d Kommentar von Eutokios gsi. Für e lateinisch Teggst het er en Abschrift brucht, wo dr Regiomontanus um 1468 uf Dütschland brocht het dr Übersetzig vom Jakob vo Cremona (bearbäitet vom Regiomontanus) und für e griechisch Teggst e Handschrift, wo dr Willibald Pirckheimer us Rom uf Nürnbärg brocht het. Das isch en Abschrift vom Kodex A gsi, und dorum feelt in deere "Editio Princeps"-Usgoob au "Über Schwimmende Körper". 1558 isch e latiinischi Übersetzig von e baar Hauptschrifte vom Federicus Commandinus z Venedig erschiine. Anderi wichdigi Usgoobe vor dr Heiberg-Usgoob si die vom D´Rivault (Bariis 1615) gsi, wo nume d Broposizione uf Griechisch bringt und d Bewiis uf Latiinisch, und die vom Giuseppe Torelli (Oxford 1794).



Ältere Literatur:


Digitalisat:




</doc>
<doc id="46697" url="https://als.wikipedia.org/wiki?curid=46697" title="Stausee">
Stausee

Èn Stausee, vo allem z Öschterrych au Speicher benamst, isch èn künschtlich aaglaitè See, wo sich in èm Dal vor èm Abschperrbauwärk (das cha en Staumuèr odder en Staudamm sy) bildet.

Èn chlynè Stausee ohni stabili Temperadurschichtig wird au als "Staubeggi" oder Weiher bezeichnet.

Èn Stausee isch èn Deil von èrè Stauaalaag, woby es sich dödeby i dè Regel um è Dalschperri handlet. In geignetem Glände mit flache Flièßgewässerstreckène könnet Stauseè Uusmass bis meereri hundert Kilometer Längi erreichè. Im Bärgland und in Canyons sin au grossi Stauhöè un dômit Seedüèfè vo öppè 300 Metèr möglich. 

Im Gegèsatz zuè nem natürlichè See ka dè Wasserschtand in èm Stausee wege dr Spycherbewürtschaftig stark schwankè. In beschtimmtè Fäll ka dè Stauraum au vollkommè leer gfaarè wörrè. Vobreitet wörred au natürlichi Seè durch è Stauweer i dè Spycherkapazidät erwiteret (z. B. dè Viktoriasee, wo mit Abschtand dr gröschtè Stausee vo dè Wält isch).

Stauseè wörred als Spycher für "Spycherkraftwärk", bsunders Bumpspycherkraftwärk mit ere zuèsätzliche, künschtliche Rückschpysig vowendet, als "Trinkwasserschtauseè" odder für landwirtschaftliches Nutzwasser "(Bewässerigsaalaagè)". I dè Fischzucht wörred Stauseè als Fischweier gnutzt. Au Mülliweier ghöre zu dere Kategory. È neui Variantè vo Staubeggi sin d Wasserschpycher, welli für d "Schneekanonè" für dè Kunschtschnee in Skigebièt erschtellt wöred. Tùpischerwys liget selli Spycher nit im Dal, sondern höcher, un au emoll an èrè Bergflankè, well s Wasser sowiso villmoll zuègfüürt wörrè muè.

Èn Stausee, wo uff natürlichi Wys entschtandè isch, indem er sich z. B. vor nem Bärgschturz odder nem Lavaschtrom uffschtaut, wörd als "Abdämmigssee" benamst, bi dè Stauig durch è Glètscherzungè als "Glètscherschtausee".




</doc>
<doc id="46698" url="https://als.wikipedia.org/wiki?curid=46698" title="Mathematiker">
Mathematiker

Mathematiker schaffe as Hüeter und Witerentwickler vom Fachgebiet vo dr Mathematik und beschäfdige sich au mit dr Aawändig vo de Erkenntniss uf braktischi Belang. Mit Hilf vo mathematische Methode chunnt mä zu exakte Erkenntniss und Ussaage, in bestimmte Däilgebiet au zu kwantitative Resultat (z. B. us dr Numerik und dr Statistik).

Wil Mathematik au im Alldaag en immer gröösseri Rolle spiilt, wärde Mathematiker in vile Beriich beschäfdigt, bsundrigs in dr Forschig, in de Wirtschaftswüsseschafte, in Versicherigsundernääme, im Öffentlige Dienst (Schuele und Universidääte, Statistik), im Marketing, in dr Meteorologii, in dr Logistik, in dr Bildverarbäitig, in dr Sicherhäitstechnik und natürlig in dr Informazioonstechnik.

Spezialgebiet wo si din schaffe si under anderem die Numerischi Mathematik, d Statistik, die Mathematischi Logik, d Algebra, d Geometrii, d Analysis, d Modälltheorii und d Woorschinligkäitstheorii. Wil mä vili vo de Verfaare und Technike au uf anderi Däilberiich cha überdrääge, isch s nid immer mööglig, äidütig iizordne.

Dr akademischi Graad "Diplom-Mathematiker" wird bechunnt mä noch eme erfolgriich abgschlossene Studium an ere Universidäät, an Fachhochschuele bechunnt mä dr Graad "Diplom-Mathematiker" (FH). An de mäiste Universidääte studiert mä nüün Semester bis zum Abschluss, an Fachhochschuele acht. Sit dass s öiropäische Studiesüsteam in Chraft choo isch, si für e Bachelor säggs Semester vorgsee, und denn no vier Semester, wemm mä dr Master will mache. Öb sich das daatsächlig loot lo mache, wird mä gsee, wenn die erste Absolvänte noch em nöije Süsteem mit iirem Studium fertig wärde.

D Studie im Grundstudium umfasse mäistens Analysis, Lineari Algebra, Numerik, Stochastik, e Waalpflichtfach und e Nääbefach.

Im Hauptstudium wärde Beriich vo dr räine und aagwandte Mathematik verdieft, zum Bischbil in Richdig Differenzialgeometrii, Topologii, Funkzionalanalysis oder Optimierig. Drzue chunnt e Nääbefach, wo mänggisch d Aawändig vo dr Mathematik in andere Fächer behandlet, wie in de Wirtschaftswüsseschafte, Informatik oder Füsik.



</doc>
<doc id="46700" url="https://als.wikipedia.org/wiki?curid=46700" title="Physiker">
Physiker

E Füüsiker isch e Naturwüsseschaftler, wo sich mit Theme us dr Füüsik befasst.

Füüsiker leere in iirem Studium Methode vo dr theoretische, dr experimentelle und dr aagwändete Füüsik und schaffe mit däm Wüsse in de verschidenste Bruefsfälder. Si sind nit sälte in Brüef, wo mit em äigentlige Füüsikstudium nüt z due häi, wie z. B. in dr Wirtschaft für Banke oder Versichrige.

Si sind guet im Brogrammiere vo Modäll vo komplexe Süsteem. 

Für e Graad vom ene Diplom-Füüsiker het mä z Dütschland an ere Uniwersidäät öbbe elf Joor lang müesse studiere.

Die internazionale Bachelor-Studiegäng bruche öbbe säggs Semester und für e Master denn non emol vier.




</doc>
<doc id="46701" url="https://als.wikipedia.org/wiki?curid=46701" title="Jonas Breitenstein">
Jonas Breitenstein

Dr Jonas Breitenstein (* 28. Augschte 1828 z Zììfe; 23. Mai 1877 z Basel), Burger vu Zììfe, ab 1872 Burger vu Basel, isch e Schwyzer Pfaarer un Volksdichter gsii. Er isch dr Pionier vo de Baselbieter Dialäktiteratur, het aber au Erzählige uf Hochdütsch gschribe und ghört zu de wichtige Schwizer Vrträter vom Poetische Realismus.

Dr Jonas Breitenstein isch dr Suhn vum Lehrer Hans Heinrich Breitenstein un dr Elisabeth geb. Matt gsii. No dr Bezirksschuel Lieschtel und em Pädagogium Basel het er z Basel un z Göttinge Theologi studiert und isch anne 1852 zum Pfarramt zuegloo wore. Im nämlige Johr het er d Theresia Tschopp vo Zììfe ghyrote.

Vo 1852 bis 1870 isch er Pfarrer z Binnige gsii. In däre Zyt het er dert dr Fraueverein grindet un au d Chlaichinderschuel. Ab 1860 het er bim «Monatsblatt für Frauenvereine von Baselland» und bi dr Jugendbibliothek mitgschafft. 

Vu 1870 bis 1877 isch er Sekretär vu dr Freiwillige Armepfläg Basel un Religionslehrer am Gymnasium gsii.

Anne 1860 het er unter em Pseudonym «B. T. Jonas» s Buech «Erzählungen und Bilder aus dem Baselbiet» publiziert. Mer het em Breitenstein au dr «Baselbieter Gotthelf» gsait, wäge syne realistische Schilderige vum Chlaibuure un Posamenterlääbe, wun er uf Hochdytsch verfasst het. 

Dr Breitenstein giltet as erschte Dialäktdichter vum Baselbiet. Syni Mundartgedicht stehn no ganz in dr Noofolg vu sym Vorbild Johann Peter Hebel, so het er syni erschte Versuech zem Byschpel au «Jurablüthen oder Versuch neuer alemannischer Gedichte» gnännt. Näbe Mundartgedicht het er zwoo Mundartidylle verfasst: «der Herr Ehrli» (1863) un «s'Vreneli us der Bluemmatt» (1864). Drnäbe het er au hochdütschi Erzählige gschribe, wo bim Jeremias Gotthelf mit Dialäktusdrück durmescht sen. Sy Suhn, dr Moler Ernst Breitenstein (1857–1929), het in syre autobiografische Schrift «Öppis us mim Läbe» s Lääbe im Pfaarhuus z Binnige bschribe. 



Zuedem sind Gedicht vo Jonas Breitenstein in verschidene Anthologie, öppe in "Basilea poetica" (1874 und 1897), "Gottwilche" (1879, usegäh vo Gustav Adolf Seiler, "Die Alemannische Dichtung seit Johann Peter Hebel" (1881), "Haltla: Basel und seine Autoren" (1978), "Mer wei luege" (1982) und "Verstöhntder mi no?" (2003), in Schuelläsebüecher und in Tageszitige usecho.




</doc>
<doc id="46702" url="https://als.wikipedia.org/wiki?curid=46702" title="Formsignal">
Formsignal

Formsignaal sin mechanischi Ysebaasignal, bi wellè dè Signalbegriff durch beweglichi Elemänt – meischtens Daflè odder Flügel – dargschtellt wörd. Sy wörred sit dè Aafangszit vo dè Ysebaa nõch èm Vorbild vo dè optischè Telegrafy vowendet.

Mittlerwyl wörred d Formsignaal gröschtèdeils vo dè Lichtsignaal vodrängt, wörred abber au no uff nit modernisyrtè Bahnhööf witerhy vowendet.

Diè erschtè Signaal hèn lediglich us èrè Schybè, wo entweder uffgrichtet un frontal sichtbar gsi sin odder wegklappt wörrè konnè, sodass si vom Gleis uus nimmi sichtbar gsi sin. Sell Sischtem bildet d Grundlaa vom voeinheitlichtè Formsignaalsischtem z Frankrych un wörd au bi dè dütschè Formvorsignaal vowendet. 
Anfang vo dè 1840er Johr hèt dè John James Stevens è Patent uff d Erfindg vo Flügelsignaal erhaaltè, wo sich langsam durrègsetzt hèn.
S erschte asè baute Signaal isch 1842/43 vom Charles Hutton Gregory z New Cross (London) a dè London and Croydon Railway errichtet worrè un i dè nägschste 30 Johr hèt es sich gegè anderi mechanischi Signaalsischtem durrègsetzt.
Diè erschtè söttigè Signaal sin eifach uff èm Dach vom Stellwärk montyrt gsi, erscht spòter hèt mo Seilzüüg entwicklet, um au vom Stellwärk entfärnt herrègschtellti Signaal bedienè z könnè.

Flügelsignaal vofüèget übber ein odder meereri Ärm ("Flügel"), wo nõch obbè odder unnè in voschidnè Laagè gschwenkt wörrè könnè. Durch s Schwenkè hèrgschtellti Aaordnigè vo dè Flügel in beschtimmti Winkel stellet dõdeby voschidni Signalbegriff dar. Èn einzelne, horizontal ligendè Flügel entschpricht i dè Regel dè stärkschtè Beschränkig, wo s Signaal darschtellè ka (meischt "Halt!"). Uff- odder abwärts zeigendi Flügel schwächet sellen ab odder hebè den ganz uff. Im aktuellè Signaalsischteem vo dè DB AG bedütet byschpillswys èn einzelnè Flügel, wo nõch rächts obbè um 45 ° zeiget, dè Signaalbegriff Hp 1 "Faart" aa. 

Formsignaal wörred meischt mechanisch von Hebelschtellwärk übber Stelldròt odder Stellschtangè gschtüèret. Well sell d Stellentfärnigè begränzt, müèn bi besunders langè Stellentfärnigè un generell bi elektromechanischè Stellwärk elektrischi Signaalaatryb vowendet wörrè. Alternatyv sin früèner au Aatryb durch Druckgas (CO) us Staalflaschè, welli am Standort vo dè Signaal in besunderè Schränk unterbrocht worrè sin, benutzt worrè.

Diè zu dè Färnschtellig vo dè Signaal vowendetè Drôôtzüüg sin durch è "Spannwärk", welles Längèänderigè durch Temperadurschwankigè uusglycht, unter glychmäßigi Zuugschpannig ghaaltè. S Spannwärk isch bi dè meischtè Sischteem so konschtruyrt, dass bi nem Bruch vo dè Stellleitig diè abbèkeiendè Spanngwicht dè Signaalaatryb gegè èn Endaaschlaag i d Stellig Hp 0 "Halt!", bzw. diè reschtriktivschti vofüègbari Stellig ziènet un en dört feschthaaltet. So wörd sichergschtellt, dass im Zug nit irrtümlich èn Faartbegriff aazeigt un ihm so z. B. d Yfaart in èn Streggèabschnitt gschtattet wörd, wo durch èn anderè Zug bsetzt isch.

Am Aafang hèn sämtlichi Formsignaal durch dè Stellwärker manuell widder i d Halteschtellig brocht wörrè, i dem er èn Hebbel zrugg gschtellt hèt. Mit Yfüürig vo sognanntè Flügelkuppligè (bi Hauptsignaal) bzw. Schiibèkuppligè (bi Vorsignaal) hèt durch d Ywirkung von èrè Zugfahrt uff di isolyrte Schinnè s Signaal automatisch uff "Halt" keiè könnè.

Zuèsätzlich zu beweglichè Elemänt vofüèget Formsignaal au oft übber Laternè, welli bi Nacht odder bi schlechter Sicht dè Signaalbegriff durch farbigi Lichtpünkt darschtellet, diè sogenanntè Nachtzeichè. Durch beweglichi Farbfilter, diè sogenannti "Blendèyrichtig", könnet diè Lichtpünkt abdunklet odder diè abgschtraalti Farb gwechslet wörrè. Zu dè eifachè Wartig sin d Laternè un Blendè am "Laternèuffzug" asè aabrocht, dass mo si abbèlõ ka. Als Lüüchtmittel sin urschprünglich Petroleumlampè vowendet worrè, welli abber täglich hèn müèsè gwartet wörrè un nit uugfòòrlich gsi sin. Bi heftigè Bewegigè vo dè Signaalmechanik hèt s vorkǒ könnè, dass Petroleum usègschlüderet worrè isch, wo sich am Docht entzündet hèt un è Laternèexplosion verursacht hèt. Deshalb sin nõch èm Zweitè Wältchrièg Propangaslaternè ygfüürt worrè, welli i dè Regel mit einèrè Gutterè sechs Wochè glüüchtet hèn un nit uff selli Art explodyrè hèn könnè. Bsunders bi elektromechanischè Stellwärk wörred d Signaal elektrisch belüüchtet, Stromversorgig un Kabel sin in sebbem Fall schu vorhandè gsi. I dè letschtè Johr hèt mo d Signalbelüüchtig uff wartungsarmi Lüüchtdiodè umgschtellt, wo bi vorhandnè freiè Kabelõderè us èm Netz, suscht dezentral durch Solarzellè un Akkus betribbè worrè sin.

Luèg au: Ysebaasignaal z Dütschland

Urschprünglich hèt am Aafang vo dè Ysebaagschicht z Dütschland jedi Ysebaagsellschaft vo dè Länderbaanè è eignes Signaalsischteem kaa. Erscht mit dè Gründig vo dè Dütschè Rychsbaan 1924 isch è deutschlandwit einheitlichs Signaalsischteem gschaffè worrè.
D Signaal wörred in Haupt- (Hp) un Vorsignale (Vr) unterschidè. Wegè m langè Bremswèg vo Züüg zeiget Vorsignaal d Stellig vo dè Hauptsignaal in uusreichendèm Abschtand (je nõch gfaarener Gschwindigkeit 400–1500 Metèr) aa, dômit èn Zug rächtzitig vor èm haltzeigendè Signaal zum Stõõ kunnt.

Als rächtlichi Bsunderheit befindet sich am Mascht vom Formsignaal z Dütschland kein als Signaal würkendes Mastschild sondern lediglich è fahrdiènschtlich unbedütendes "Maschtblèch". Uffgrund vo dè Konschtruktion goot mo dèvo uus, dass, im Gegèsatz zu Lichtsignaal welli uusgõõ könnet, dè Flügel im Fälerfall Halt gebiètè ka.

Uff Streggè, wo entwedder stillglait, uff zentraali Stellwärk umgschtellt worrè sin odder durch Bauschtellè in èrè bsunderè betryblichè Situation sin, git s Formsignaal, wo für ungültig erklärt worrè sin. Für sell wörd s Ungültigkeitschrütz vowendet, wo us zwei wyssè Streifè beschtoot, wo wiè ne Chrüz odder è "X " aagordnet sin.

S französischi Formsignaalsischtem vowendet zum gröschte Deil Schiibè, wo mo um è senkrächti Achs umklappè ka, un unterschidlichi Formè un Farbè aufwyset. Dè unygschränkte Faarbegriff ("voie libre" „Gleis frei“) bschtôt dõby us dè Nitsichbarkeit vo yschränkendè Daflè. D Bezeichnig vo dè Signaalbegriff basyrt deilwys uff èm Uussää vo sellenè Schybè, wi byschpillswys "carré (rouge)" („Absolutè Halt“), "carré violet" („Halt für Rangyrfaartè“), "semaphore" („Flügelsignaal“: Blockhalt). Selli Signaal wörred durch separati, farbigi Lichter ergänzt, wo je nõch Faarbegriff ufflüüchtè.

Diè traditionellè britischè Semaphor-Signaal zeiget i dè Grundschtellig èn waagrächtè Flügel ("Halt"). 

Bi dè ab 1870 bi dè britischè Ysebaagsellschaftè ygfüürtè "lower quadrant"-Signaal („unterè Quadrant“) zeigt dè Flügel 45 ° nõch unnè, um "Faart" z signalisyrè. Èn Nõchdeil vo sellè Signaal isch znägscht, dass si bi Schädè a dè Stellmechanik odder dè Drôtzüüg i dè Faartschtellig voblybet, well si nit i d Haltschtellig "keiè" hèn könnè. 

Bi dè "upper quadrant"-Signaal („Oberè Quadrant“) zeigt dè Flügel für dè Faart-Begriff 45 ° nach obbè. Si sin ab 1924 bi dè Bahngsellschaftè LNER, LMS un SR ygfüürt worrè, well si bi Schädè a dè Stellmechanik odder dè Drôtzüüg uffgrund dè Massevodeilig vom Flügel i d Haltschtellig zrugg keit sin. D GWR hèt dõgegè a dè "lower quadrant"-Signaal fescht ghaaltè. Spòter sin au d Flügel vom "lower quadrant"-Signaal mit Gegègwicht uusgschtattet worrè, um im Schadensfall ebbèfalls sofort i d Haltschtellig z glangè.

Zuè nem Stellwärkberych ghört immer è "distant signal" (gäälè Flügel, "fischtailed arm", s erlaubt d Yfaart i dè Stellwärkberych) un ein odder meereri "home signals" (roti Flügel, si zeiget dè freigäèni Faartvolauf im Stellwärkberych aa). È witeri Eigèheit vo dè britischè Formsignaal sin d Signaalkombinationè, well bi Vozwygigè für jedi abzwygendi Faarmöglichkeit èn zuèsätzlichè Nebenmascht mit eignè Flügel aagordnet isch. Signaalbruggè an Baanhofsuusfaartè könnet dõher zimli komplex gschtaaltet sy.

Diè holländischè Ysèbahnè hèn vili technischi Entwickligè vo dè britischè Baanè übernõ. Au dört git s "lower quadrant"-Signaal, allerdings mit Flügelformè, wo vo dè britischè Signaal abwychet. 
Luèg au: Ysebaasignaal z Schwedè

Z Schwedè wörred fascht uusschlièßlich Lichtsignaal ygsetzt. Allerdings sin uff dè Inlandsbaan odder bi Museumsbaanè einigi Formsignaal („Semafor“) erhaaltè blibbè. Schwedischi Formsignaal ähnlet dè dütschè, nu dass si uff dè linkè Streggèsitè uffgschtellt sin un demmmzfolg in Faart-frei-Stellig vo dè Flügel nõch links obbè zeigt.

Dè Baanhof Moskosel a dè Inlandsbaan isch sit 2013 widder stundèwys bsetzt un dürft somit dè einzigi Baanhof sy, wellè sich im Bsitz vom Staat befindet, bi demm diè aalt Technik no gnutzt wörd. Well Formsignaal nimmi im aktuellè Signalbuèch uffgfüürt sin, isch è extra Aahang für dè Baanhof i dè Streggèbeschrybig notwendig.

Luèg au: Ysebaasignaal i dè Schwiz

I dè Schwiz wörred Formsignaal im Signalsystem M (mechanisch) vowendet. Sell wörd sit dè 1940er Johr durch s Signaalsischteem L (Lichtzeichè) un spòter durch s 1986 ygfüürte Signaalsischteem N (numerischi Gschwindigkeitsaazeig) abglöst.

Luèg au: Ysebaasignaal z Öschterrych

Z Öschterrych sin Nachtzeichè durch Lichtpünkt abgschafft worrè. Signaalflügel un -schiibè sin reflektyrend uusgfüürt. Dè Trybfaarzügfüürer erkennt iri Stellig durch Uusschtraalè mit dè Fahrzüügbelüüchtig. Möglich isch sell durch d Uusrüschtig vo sämtlichè Trybfaarzüüg un Stüèrwagè mit leischtungsfähigè Schywòrfer.




</doc>
<doc id="46703" url="https://als.wikipedia.org/wiki?curid=46703" title="Internationale Schopfheimer Mund-Art Literatur-Werkstatt">
Internationale Schopfheimer Mund-Art Literatur-Werkstatt

Di International Schopfemer Mund-Art Literatur-Wärchstatt (dt. "Internationale Schopfheimer Mund-Art Literatur-Werkstatt") isch e Literaturveraastaltig, wu syter anne 1989 z Schopfe alljohr im Friejohr stattfindet un hite aini vu dr wichtigschte Dräffe vu Dialäktautore us em dytschsprochige Ruum isch

Zue dr Mund-Art Literatur-Werkstatt wäre sechs oder sibe Dialäktautore us em ganze dytsche Sprochruum yyglade, zmaischt e jede us eme andere Dialäktruum.

Grindet wore isch d Mund-Art-Literatur-Werkstatt im Friejohr 1989 vum Thomas Burth un em Markus Manfred Jung.

D Aafäng vu däre Wärchstatt gehn zrugg uf e schwebisch Mundartdräffe anne 1987, wu dr Jung derzue yyglade gsii isch. Des het ihn un dr Burth uf d Idee brocht, sälber e Dräffe vu Dialäktautore z organisiere, wu d Literaturwärchstatt im Mittelpunkt stoht, des haißt s gmainsam Dischpetiere iber d Täxt. Derzue sin Lääsige vu Aafang aa ne zäntrale Bstanddail vu dr Wärchstatt gsii. Scho bi dr Premiere het di effetlig Lääsig im Schopfemer Museumkeller stattgfunde. Mit dr Schrybwys "Mund-Art" soll zaigt wäre, ass bi däre Wärchstatt vor allem modärni un experimentälli Literatur willchuu isch.

Noch em Dod vum Burth anne 2000 het dr Jung d Wärchstatt wytergfiert. Syt 2005 isch as Mitorganisator un Moderator dr Volker Habermaier derby, e Studiedirektor am Theodor-Heuss-Gymnasium z Schopfe, wu au dr Jung as Lehrer schafft.

Vu Aafang aa sin di alemannische Dialäkt iber alli Gränzen ewäg im Zäntrum gstande, vu Dytschland, dr Schwyz, us em Elsass, vu Vorarlberg, vu Liechtestai un au vu dr Walserderfer z Norditalie. Dernäbe sin im Lauf vu dr fimfezwanzg Johr bairischi, oschtränkischi, moselfränkischi, rhyfränkischi, lothringischi, plattdytschi, frisischi un anderi Dialäktautore us em ganze dytschsprochige Ruum a s Dailnämmer bi dr Literaturwärchstatt derby gsii.

Bis anne 2013 sin bi dr 25 Uusgabe insgsamt 133 Dytschi, 27 Schwyzer, 17 Franzose, 14 Eschtrycher, 2 Italiener, 1 Liechtesteiner un 1 Ungari as Dailnämmer derby gsii.

Im Johr 1999 isch d Gmai Rieche Mitveraastalter gsii. Näb em Kulturamt z Wiil am Rhii, wu syt vil Johr Mitveraastalter vu dr Literaturwärchstatt isch, isch bi dr 25. Literaturwerkstatt 2013 au d Basler „Allgemeine Lesegesellschaft“ Mitveraastalter gsii, derzue het s Kooperatione mit Schuele in dr Kanton Basel-Stadt un Basel-Land gee. Mittelfrischtig soll au ne wytere Mitveraastalter us em Elsass gwunne wäre.

Anne 2013 isch s 25-jehrig Jubileum vu dr Literatur-Werkstatt gfyyrt wore mit eme Feschtakt un Lääsige vu 36 Autorene un Autore us vier Länder an vier Ort (z Basel in dr Schwyz, z Saint-Louis z Frankrych un z Wiil un z Schopfe z Dytschland.



</doc>
<doc id="46705" url="https://als.wikipedia.org/wiki?curid=46705" title="Ingenieur">
Ingenieur

Ääscheniöör, Ingenieur [] (Abchürzig Ing.) isch d Bruefs- und Standesbezäichnig für wüsseschaftlig usbildeti Fachlüt uf technischem Gebiet. Es git verschiideni Fachrichdige bi dr Usbildig vo Ääscheniöör und si wird an Hoochschuele mit eme akademische Graad abgschlosse.
Wie dr Ääscheniöör usbildet wird und wien er si Bruef usüebt isch in de Länder vo Öiropa zum Däil seer underschidlig greeglet. Näben em klassische Hoochschuelstudium an Uniwersidääte und Fachhoochschuele biete zum Bischbil z Ööstriich Hööcheri Technischi Leeraastalte (HTL) schuelischi Usbildigsgäng in technische Fachrichdige aa. Noch eme erfolgriiche Abschluss und ere fachbezogene Braxis, wo mindestens drei Joor lang goot und ghoobeni Kenntniss vorussetzt, daf mä denn d Standesbezäichnig "Ääscheniöör" bruuche. In dr Bundesrepublik Dütschland het s bis in d 1970er Joor an Fach-/ Ääscheniöörschuele und -akademie d Usbildig zum "Ingenieur (grad)" gee. Die Schuele si zuedoo worde und mä het Fachhochschuele mit dr Usbildig zum "Diplomingenieur (HS)" gründet. Wäge dr öiropäische Hochschuelreform, wo as Bolonia-Brozäss bezäichnet wird, si au d Bruefsbezäichnige für d Ääscheniöör gänderet worde: "Bachelor of Engineering (B.Eng.)" bzw. "Master of Engineering (M.Eng.)". Dr Master söll dr bishäärig Graad "Diplomingenieur" ersetze, wo ursprünglig nume vo dütsche und ööstriichische Technische Hochschuele und Technische Uniwersidääte vergee worde isch. Dr Bachelor isch öbbe ekwiwalänt zum "Diplomingenieur (FH)", er het aber weniger Grundlaagewüsse. Nume mit em Master oder em "Diplomingenieur (Uni)" cha mä zum Hööchere Dienst, wo die höggsti Laufbaan für Beamte in dr Bundesrepublik Dütschland isch.



</doc>
<doc id="46709" url="https://als.wikipedia.org/wiki?curid=46709" title="Analysis">
Analysis

D Analysis [] ( "análysis" ‚Uflöösig‘, "analýein" ‚uflööse‘) isch e Däilgebiet vo dr Mathematik. D Grundlaage si vom Gottfried Wilhelm Leibniz und vom Isaac Newton as Infinitesimalrächnig (Differenzialrächnig und Integralrächnig) unabhängig vonenander entwicklet worde. Die grundlegendi Analysis befasst sich mit Gränzwärt vo Folge und Räije und mit Funkzioone vo reelle Zaale und deren iiri Stetikäit, Differenzierbarkäit und Integrazioon. D Methode vo dr Analysis si in alle Natur- und Ääscheniöörwüsseschafte vo groosser Bedütig.

D Verallgemäinerig vom Funkzionsbegriff in dr Analysis uf Funkzioone mit Definizionsmänge und Ziilmänge in de komplexe Zaale isch Däil vo dr Funkzioonetheorii.

D Analysis het sich zum ene seer allgemäine Oberbegriff für vilfältigi Gebiet entwicklet, wo, nit klar abgränzbar isch. Näbe dr Differenzial- und dr Integralrächnig umfasst d Analysis witeri Gebiet, wo uf deene ufbaue. Doo drzue ghööre d Theorii vo de gwöönlige und parzielle Differenzialgliichige, d Wariazioonsrächnig, d Vektoranalysis, d Maasstheorii, d Integrazionstheorii und d Funkzionalanalysis.

Au d Funkzionetheorii het äini vo iire Wurzle in dr Analysis. Wemm mä will wüsse, weli Funktione die Cauchy-Riemannsche-Differenzialgliichige erfülle, cha daas as e Froog vo dr Theorii vo parzielle Differenzialgliichige verstande wärde.

Je noch Uffassig cha mä au d Gebiet vo dr harmonische Analysis, dr Differentialgeometrii, wo d Differenzialtopologii und die Globali Analysis drzueghööre, ganz oder zum Däil drzue zelt wärde, wie au die analytischi Zaaletheorii, d Nitstandardanalysis, d Dstribuzioonetheorii und die mikrolokali Analysis.




</doc>
<doc id="46711" url="https://als.wikipedia.org/wiki?curid=46711" title="Tag der Deutschen Einheit">
Tag der Deutschen Einheit

Dr 3. Oktober isch as Tag der Deutschen Einheit (alem. "Dag vu dr Dytsche Ainhait") im Ainigungsverdrag 1990 zum gsetzlige Fyyrtig bstimmt wore. As dytsche Nationalfyyrtig mahnt er an dr Byydritt vu dr Dytsche Demokratische Republik zue dr Bundesrepublik Dytschland am 3. Oktober 1990, wu dermit zum glyche Zytpunkt au di wider yygrichtete Länder Brandeburg, Diringe, Meckleburg-Vorpommern, Sachse un Sachse-Anhalt Länder vu dr Bundesrepublik Dytschland wore sin un d Widerverainigung vu Dytschland volländet woren isch.

Vor 1871 sin in dr dytsche Staate un Regione in dr Hauptsach d Chrenigsdate vu dr Monarche Fyyrtig gsii. No dr Grindig vum Dytsche Rych anne 1871 het s kai offiziälle Nationalfyyrtig gee, s isch aber alljohr dr „Sedandag“ am 2. Septämber gfyyrt wore, dr Dag, wu di franzesisch Hauptarmee 1870 im Dytsch-Franzesische Chrieg kapituliert ghaa het. Dr Sedandag isch au speter in e Dail Länder as Fyyrtig in dr Schuele yygfiert wore. Au dr Geburtsdag vum Chaiser isch gfyyrt, aber nie ne offiziälle Nationalfyyrtig wore.

In dr Weimarer Republik isch ab 1919 dr 11. August as „Verfassigsdag“ zum Nationalfyyrtig bstimmt wore zum Gedänke an d Geburtsstund vu dr Demokraty, wel an däm Dag dr Rychsbresidänt Friedrich Ebert d Verfassig unterzaichnet ghaa het.

No dr Maachtibernahm vu dr NSDAP isch dr Erschte Mai zum Nationalfyyrtig erklert wore.

In dr alte Bundesrepublik Dytschland isch vu 1954 bis 1990 dr 17. Juni zum Gedänken an dr Volksaufstand 1953 DDR e gsetzlige Fyyrtig gsii, au mit em Name „Tag der deutschen Einheit“.

In dr DDR isch dr 7. Oktober, dr Dag vu dr Staatsgrindig anne 1949 as „Tag der Republik“ bis zum 40-jehrige Jubiläum 1989 Nationalfyyrtig gsii.

Di offiziäll Fyyr zum Dag vu dr Dytsche Ainhait findet syter anne 1990 in dr Landeshauptstadt vum Landes statt, wu zue däm Zytpunkt dr Vorsitz im Bundesrot het.

Traditionäll wird fir dää Dag e Burgerfescht organisiert („Deutschlandfest“). Stattgfunde het des Fescht:




</doc>
<doc id="46747" url="https://als.wikipedia.org/wiki?curid=46747" title="Hieron II. von Syrakus">
Hieron II. von Syrakus

De Hieron II. (au "Hiero II."; * um 306 v. Chr.; † Aafang 215 v. Chr.) isch Köönig vo Syrakus vo 269 bis 215 v. d. Z. gsi und het im Erste und in dr Aafangsfaase vom Zwäite Punische Chrieg e wichdigi Rolle gspiilt, zerst as Gegner und denn as Verbündete vo de Römer.

Dr Hieron isch dr uneheligi Soon vom Hierokles, eme Syrakuser Aadlige, gsi und het behauptet, ass er vom Gelon wurd abstamme. Wo dr Pyrrhos vo Epirus Sizilie im Joor 275 v. d. Z. verloo het, het d Armee und d Bevölkerig vo Syrakus dr Hieron zu iirem Milidäärkommandöör ("strategos autokrator") ernennt. Er het si Posizioon gsterkt, won er d Dochder vom Leptines, em wichdigste Bürger vo dr Stadt, ghürootet het.

Zur gliiche Zit häi d Mamertiner, e Grubbe vo kampanische Söldner, wo dr Agathokles aagworbe het, d Festig vo Messana bsetzt und vo dürt us d Syrakuser in Angst und Schrecke versetzt. Schliesslig het si dr Hieron in ere Schlacht bi Mylae gschlaage. Er het aber Messana nid chönne bsetze, wil Karthago drgeege gsi isch. 269 v. d. Z. isch dr Hieron zum Köönig usgrüeft worde.

Im Joor 264 v. d. Z. het dr Hieron d Mamertiner aagriffe und die häi die Römischi Republik um Hilf bittet. Dr Hieron het sich denn em punische Fäldheer Hanno aagschlosse, wo grad in Sizilie glandet gsi isch. Dr Konsul Appius Claudius Caudex het en gschlaage und er het sich wider uf Syrakus zruggzooge. 263 v. d. Z. het er e Verdraag mit Rom müesse abschliesse, won em as Herrschaftsgebiet dr Südoste vo Sizilie und d Ostküste bis uufe uf Tauromenium (Taormina) gloo het.

Vo denn bis zu sim Dood im Joor 215 v. d. Z. isch er de Römer gegenüber loyal bliibe und het si vo Zit zu Zit in de Punische Chrieg mit Maane und Verpfläägig understützt. Er het e mächdigi Flotte zur Verdäidigung ufbaut und het im Archimedes dr Ufdraag gee, sälli Maschine z baue, wo spööter wääred dr Belaagerig vo Syrakus dur d Römer e wichdigi Rolle gspiilt häi.

Dr Theokrit, wo im Hieron si bevorzugt Dichder gsi isch, het im 16. Idyll dr syrakusisch Woolstand under em Hieron beschriibe.

Usserdäm isch dr Hieron II. für si Palastschiff "Syracusa" bekannt, wo äins vo de grösste Schiff in dr Antike gsi isch. Es sig für alli Hääfe im Middelmeer vil z grooss gsi, usser für e Haafe vo Alexandria. Dr Hieron het s spööter em Köönig Ptolemaios III. vo Egüpte gschänggt.




</doc>
<doc id="46748" url="https://als.wikipedia.org/wiki?curid=46748" title="Zweiter Punischer Krieg">
Zweiter Punischer Krieg

Im Zwäite Punische Chrieg häi sich vo 218 v. d. Z. bis 201 v. d. Z. d Römer und d Karthager () bekämpft. Dr Chrieg het d Hegemoniistellig vo Rom im Middelmeerruum gfestigt.
Dr karthagisch Fäldheer Hannibal us em Gschlächt vo de Barkide isch in Italie iidrunge und het am Aafang Rom mit ere Räije vo taktisch gschickt gfüerte Schlachte an Rand von ere Niiderlaag brocht. D Römer si denn groosse Schlachte us em Wääg gange und häi wäärend Joore en Abnützigschrieg gfüert. Dr Hasdrubal, im Hannibal si Brueder, isch im Joor 207 v. d. Z. mit Ersatzdrubbe wie dr Hannibal über d Alpe choo, isch aber vom römische Konsul Claudius Nero in dr Schlacht am Metaurus gschlaage worde. 

Underdesse het dr Scipio dem Älteren in Spanie Carthago Nova (Cartagena) (209 v. d. Z.) erooberet ghaa, het denn im Joor 206 dr Mago, dr jüngst Brueder vom Hannibal, gschlaage und im Joor druf häi d Karthager die Iberisch Halbinsle müesse ufgee. 

Dr Köönig vo de Numidier, dr Massinissa, het ufghöört, d Karthager z understütze. Dr Scipio isch in Nordafrika iigfalle und het d Karthager in ere Fäldschlacht gschlaage. Die häi dr Hannibal us Italie zrugggrüeft, aber in dr Schlacht vo Zama het dr Scipio dr Hannibal besigt und Karthago het kapituliert. Eso isch d Vorherschaft im Middelmeerruum ändgültig an Rom gfalle.

Fümfezwanzig Joor spööter isch Karthago im Dritte Punische Chrieg undergange.



</doc>
<doc id="46749" url="https://als.wikipedia.org/wiki?curid=46749" title="Gerhard-Jung-Wettbewerb">
Gerhard-Jung-Wettbewerb

Dr Gerhard-Jung-Wettbewerb zur Förderung alemannischer Mundartdichtung isch e Wettbewärb fir alemannischi Dialäktautore us Sidbade, wu syter anne 2003 all drei Johr uussgschribe wird.

Dää Wettbewärb isch zum fimfte Dodesdag vum Gerhard Jung im April 2003 vu dr Stadt Zäll gstiftet wore. Organisiert wird dää Wettbewärb in dr Hauptsach vum Markus Manfred Jung, em Suhn vum Gerhard Jung. D Muettersproch-Gsellschaft un d Sparkasse Schopfe-Zäll unterstitze dr Wettbewärb finänziäll un organisatorisch. In dr Konzäption hän sich d Organisatore an dr Mundartwettbewärb vu 1974 ghalte, wu vum Regierigsbresidium un dr Muetersproch-Gsellschaft uusgschribe un unter anderem au vum Gerhard Jung mitbstimmt woren isch.

Dailnee chaan e ejede, wu s 35 Lääbesjohr nonig abgschlosse het un wu in eme alemannische Dialäkt us Bade schrybt. Au Schuelklasse oder anderi Gruppe chenne as Gmainschaft mitmache. E jede cha in jedere Sparte ebis yyschicke, in dr Kategori Lyrik bis zue sechs Gedicht, in Prosa bis zu zwee Täxt, bis zue drei Lieder un ain oder zwoo Spiilszene. 

In jedere Sparte wird en erschte, e zweete un e dritte Bryys uusschribe, dr 1. Bryys isch mit 500,- € verbunde, dr 2. Bryys mit 250,- € un dr 3. Bryys mit 125,- €. 

D Jury bstoht us em Mitgliid vu dr Familie Jung – bishär isch des allmol dr Markus Manfred Jung gsii -, eme Verdrätter vu dr Muettersproch-Gsellschaft un eme Verdrätter vu dr Stadt Zäll.

D Siiger wäre bi me Feschtakt z Zäll bremiert un chenne dert ihri Täxt vorläse.

Bi dr erschte Uusgab vum Wettbewärb sin insgsamt 64 Byydreg yyschickt wore, di maischte in dr Kategorie „Prosa“ un „Lyrik“. In dr Sparte „Lied“ un „Spiil“ het s nume je ai Byydrag gee, wu au derno gwunne hän.





Bi dr zwote Uusgab vum Wettbewärb sin insgsamt 154 Bydreg vu 105 Autore (dodrunter 77 Schueler) yygschickt wore. In dr Sparte „Prosa“ isch dr dritt Bryys dreimol vergee wore. In dr Kategorie „Lied“ un „Spiil“ sin nume je ai Bydrag yygschickt wore, wu d Bryys derno beedi gwunne hän. Fir d Schuelklasse het s Klassebryys gee.






Bi dr dritte Uusgab anne 2009 isch in dr Kategori „Prosa“ dr dritt Blatz zwaimol vergee wore. Bi „Lyrik“ het s nume zwee Bryys gee. In dr Kategori „Lied“ het s dergege gar kai Yysändige gee, in dr Kategori „Theater“ nume aini.



Anerkännigsbryys het s gee fir d Sechstklässler vu dr Grund- un Hauptschuel St. Märge.

Bim vierte Wettbewärb anne 2012 sin nume dritti Bryys in dr Sparte „Prosa“ un „Lyrik“ vergee wore, alli Bryysdreeger sin unter 20 gsii. In dr Kategorie „Lied“ un „Spiil“ het s kaini Yysändige gee. Derzue het s Anerchännigsbryys fir Schuelklasse gee in dr Sparte „Jingschti Mundart“.







Bim fimfte Wettbewärb anne 2015 sin fascht 200 Täxt yygschickt wore. Zum erschte Mol syt 2006 sin wider Bryys in allne vier Kategorie vergee wore, derzue au an Schuelerklasse in dr Kategory "Jingschti Mundart".











D Friedel Scheer-Nahor, Mitarbaiteri am Badische Werterbuech un Gschäftsfiereri vu dr Muettersproch-Gsellschaft schrybt zue dr Uusgab vu 2012 in dr Badische Zytig:



</doc>
<doc id="46760" url="https://als.wikipedia.org/wiki?curid=46760" title="Sulgen">
Sulgen

Sulgen chan folgendes bedüte:


</doc>
<doc id="46764" url="https://als.wikipedia.org/wiki?curid=46764" title="Konon von Samos">
Konon von Samos

Dr Konon vo Samos (* um 280 v. d. Z. uf Samos; † um 220 v. d. Z. vermuetlig z Alexandria) isch e hellenistische Mathematiker und Astronom am Hoof vom Ptolemaios III. und sinere Frau Berenike z Alexandria gsi.

Er isch mit em Archimedes befründet gsi und mä dänggt, ass er die archimedischi Spirale entdeggt het. Vom Pappos und Appolonios vo Perge wäiss mä, ass er under anderem Schrifte über Konike und über Astronomii verfasst het. Die si aber alli verloore gange.

Im Konon si Naame isch vor allem wäge dr Gschicht über d Hoor vo dr Köönigin bekannt, wo us dr Zit um 245 v. d. Z. überliiferet isch und vo wo s Stärnbild D Hoor vo dr Berenike (Coma Berenices) si Naame überchoo het.
Dr Ptolemaios und d Berenikes häi grad ghürootet gha, wo dr Köönig wägem e Verroot gege d Seleukide in Chrieg zooge isch. D Köönigin häig denn iiri Hoor dr Liebesgöttin Aphrodite versproche, für dass dr Ptolemaios gsund wider wurd häi choo. Si het d Hoor zum Tämpel am Kap Zephyrion brocht, aber churz druf si si verschwunde, und niemer het gwüsst, was bassiert isch. D Berenike und au dr Köönig, won er zrugg gsi isch, sige seer bestürzt gsi. Doch dr Hoofastronom Konon het drfür en Erkläärig ghaa:

S Opfer häig de Götter sovil Fröid gmacht, ass si d Hoorlocke in Himmel uufe glüpft häige, und dört chönn mä sä as nöiji Stärngrubbe gsee. Das Stärnbild bestoot nume us schwechere Stärn und gseet schon e chli gwälleled us.

Eso isch die Stärngrubbe, wo mä hüte as e lugge offnige Stärnhufe aaluegt, e chliises Stärnbild im Früeligshimmel zwüschen em Löi und em Bäärehüeter (Bootes) worde. Dr Kallimachos het e Gedicht, "D Locke vo dr Berenike", drüber gschriibe und dr Catull het das uf Latiinisch übersetzt.

S Gedicht vom Kallimachos verzelt au, ass dr Konon e Stärncharte zäichnet häig, aber über die isch sust nüt bekannt.



</doc>
<doc id="46765" url="https://als.wikipedia.org/wiki?curid=46765" title="Eratosthenes">
Eratosthenes

Dr Eratosthenes vo Kyrene (; * zwüsche 276 und 273 v. d. Z. z Kyrene; † um 194 v. d. Z. z Alexandria) isch en ussergwöönlig vilsitige griechische Gleerte in dr Blüetezit vo de hellenistische Wüsseschafte gsi.
Er het as als Mathematiker, Geograaf, Astronom, Historiker, Filoloog, Filosoof und Dichder gschaffd. Im Ufdraag vo de egüptische Köönig us dr Dünastii vo de Ptolemäer het er öbbe e halbs Joorhundert lang d Bibliothek vo Alexandria gläitet, wo die bedütendsti Bibliothek in dr Antike gsi isch. Si isch usgezäichnet usgstattet gsi und het em die beste Arbetsbedingige bote. Dr Eratosthenes isch vor allem berüemt wil er die wüsseschaftligi Geografii gründet het. Er het seer sorgfältigi Mässige gmacht, zum dr Umfang vo dr Ärde uszrächne, was zu de bekanntiste wüsseschaftlige Läistige vom Alterdum ghöört. Usser sinere äigeni Forschig het er au s Wüsse gsammlet und gordnet, wo scho vorhande gsi isch. Er het e Hufe Wärk gschriibe wo aber alli verloore gange si und wo mä nume us Zitat und Bricht vo spöötere Autore kennt.

Er isch dr erst antiki Gleerti gsi, wo sich as Filolooh bezäichnet het. Under Filologii het er nit nume d Beschäftigung mit dr Sprooch- und Litratuurwüsseschaft gmäint, sondern e vilsitigi Gleersamkäit im ene allgemäinere Sinn. Es isch für sini umbefangeni Haltig iigwurzlete Überzüügige gegenüber charakteristisch gsi, ass er au Dichder kritisiert het, wo wie dr Homer as höggsti Autoridääte aagluegt worde si. Vo däm, wo dr Homer gschriibe het het er dänggt, as nid vil dra woor sig, wil s Ziil vo dene Gschichte Underhaltig sig und nit Beleerig.




</doc>
<doc id="46767" url="https://als.wikipedia.org/wiki?curid=46767" title="Marcus Claudius Marcellus (Feldherr)">
Marcus Claudius Marcellus (Feldherr)

Dr Marcus Claudius Marcellus (* um 268 v. d. Z.; † 280 v. d. Z. bi Venusia) isch äine vo de römische Generääl im Zwäite Punische Chrieg gsi, het Syrakus erooberet und isch e baar mol zum Konsul gweelt worde.

Noch em Poseidonios sig er dr erst in sinere Familie gsi, wo s Cognomen Marcellus gha het, was aber nit richdig isch.

Dr Marcellus het uf Sizilie gegen e Hamilkar Barkas kämpft und als Konsul im Joor 222 v. d. Z. (zämmen mit em Gnaeus Cornelius Scipio Calvus) in Gallie gege d Insubrer, und het d "spolia opima" zum dritte und letschte Mol in dr römische Gschicht gwunne, wil er dr gegnerisch Aafüerer Viridomarus oder Virdumarus döödet het.

Im Joor 216 v. d. Z., noch dr Niiderlaag vo Cannae, het er in Canusium s Kommando über d Räst vo dr Armee übernoo und het Nola und s südlige Kampanie grettet. Er het aber nüt chönne mache drgeege wo Capua zum Hannibal überglofe isch. Noch eme Suffektkonsulat im Joor 215 v. d. Z. isch er im Joor druf as Konsular in Sizilie gsi wäärend em Ufstand vo Syrakus; er het Leontini gstürmt und Syrakus belaageret, wo dank em Archimedes sich lang het chönne verdäidige. 
Noch zwäi Joor het er d Stadt erooberet, au wenn d Punier iire Versterkig gschiggt häi. Er het d Iiwooner lo lääbe, het aber d Kunstschetz uf Rom mitgnoo. Das isch denn spööter immer eso gmacht worde.

Im Joor 210 isch er wider Konsul gsi, und het Salapia in Apulie iignoo, wo sich die Stadt gegen e Hannibal erhoobe het und het die numidischi Garnison lo dööde. As Prokonsul het er 209 dr Hannibal bi Venusia aagriffe, het sich aber denn in d Stadt zruggzooge. Mä het en aaklagt, ass er käi guete Füerer sig und er het d Drubben dört gloo und isch elläi zrugg uf Rom, zum sich go verdäidige.

In sim fümfte und letschte Konsulat im Joor 208 v. d. Z. si är und si Mitkonsul Titus Quinctius Crispinus in dr Nööchi vo Venusias aagriffe worde und dr Marcellus isch umchoo. Dr Titus Livius het mit sine Erfolgsgschichte über en e chli überdriibe, aber dr Naame „s Schwärt vo Rom“, wo men em gee het, isch mee as verdient gsi.



</doc>
<doc id="46768" url="https://als.wikipedia.org/wiki?curid=46768" title="Marcus Claudius Marcellus">
Marcus Claudius Marcellus

Marcus Claudius Marcellus isch dr Naame vo deene Persone:

<onlyinclude>


</doc>
<doc id="46769" url="https://als.wikipedia.org/wiki?curid=46769" title="Plutarch">
Plutarch

Dr Plutarch (; latiin. Plutarchus; * um 45 in Chaironeia; † um 125) isch e griechische Schriftsteller gsi. 

Dr Plutarch het e Hufe biografischi und filosofischi Schrifte verfasst, wo zäige, wie umfassend si literarischi und filosofischi Bildig und Gleersamkäit gsi isch. In dr griechische Litratuurgschicht gältet er as äine vo de wichdigste Verdräter vom Attizismus. As Filosoof het er sich as Däil vo dr Dradizion vom Platonismus gsi. 

Im Plutarch si bekanntists Wärk si sini Parallelbiografie. Din vergliicht er d Biografie vo je eme Griech und eme Römer. Mänggisch zelt men en au zu de Gschichtsschriiber, wil s in sine Lääbensbeschriibige vilmol wärtvolls historischs Material het. Aber er isch nit dra intressiert, d Vergangehäit z erforsche, sondern es goot em um s Studium vom Charakter. Er beschribt bekannti historischi Persönlichkäite, won er in ene charakterligi Vorbilder gsee het, mänggisch au von ere abschreckende Art. Mit de Vergliich brobiert dr Plutarch das z finde, wo gmäinsam und allgemäingültig isch, und will im Lääser vor d Auge füere, ass die historische Läistige vo de Grieche und vo de Römer gliich hooch si. Im Plutarch sini Parallelbiografie si e Höhepunkt vo dr antike Biografik.
Vo de fast 260 Schrifte, wo im Plutarch zuegrächnet wärde, si mee as d Helfti über Filosofii. In dr Sammlig "Moralia" si 78 Schrifte, drunder au e baar unächti. Si behandle vor allem Frooge vo dr Ethik, so zum Bischbil "Über Niid und Hass", aber au vo dr Logik, dr Erkenntnistheorii, vo dr Rhetorik und vo dr Wüsseschaft ("Über s primär Chalte", "Über s Mondgsicht").




</doc>
<doc id="46772" url="https://als.wikipedia.org/wiki?curid=46772" title="Mais im Bundeshuus">
Mais im Bundeshuus

Mais im Bundeshuus isch en Schwizer Dokumentarfilm us em Jahr 2003.

Er ghört mit über 105'000 Zueschauer zu de maischt bsuechte Domkumentarfilm i de Schwiz.

De Film wirft en Blick hinter d'Kulisse vom Parlamentsbetrieb im Bärner Bundeshus und begleitet füf Nationalrät us verschidne Parteie währed de Debatte um es neus Gsetz zur Gentechnik («Gen-Lex»). Es handlet sich um d'Liliane Chappuis (SP/FR), d'Biobüüri Maya Graf (Grüeni/BL), de Elektrotechnikprofässer Jacques Neirynck (CVP/VD), de Landwirt Josef Kunz (SVP/LU) und de Novartis-Mitarbeiter Johannes Randegger (FDP/BS). Si sind alli i de Legislaturperiode 1999–2003 i de Wüsseschaftskommission vom Nationalrat gsi. Währed sich die einte für es strikts Verbot starch machet, wönd die andere d'Gentech-Forschig uf kei Fall beiträchtige. Diskutiere, lobbyiere, überrede, striite … de Weg zum fertige Gsetz isch langwirig. Im Film wird er de Laie als spannende Thriller gschilderet. Bi de Plenumsabstimig vom Nationalrat im Herbst 2002 wird schlussändlich es füfjährigs Moratorium, wo vo de Gentechkritiker i d Kommission ibracht worden isch, knapp abglehnt.

Fortsetzig usserhalb vom Film: Im 2005 wird s Moratorium in ere eidgenössische Volksabstimmig hingäge aagnoo und isch underdesse verlängeret worde.

"Mais im Bundeshuus" isch 2004 z'Solothurn mit em Schwizer Filmpreis i de Kategorii "Bester Dokumentarfilm" uszeichnet worde. 


</doc>
<doc id="46774" url="https://als.wikipedia.org/wiki?curid=46774" title="Numerische Mathematik">
Numerische Mathematik

Die Numerischi Mathematik, churz Numerik, beschäftigt sich as Däilgebite vo dr Mathematik mit dr Konstrukzioon und Analüüse vo Algorithme für kontinuierligi mathematischi Brobleem. D Hauptaawändig isch die approximativi Berächnig vo Löösige mit Hilf vo Kompiuter.

D Gründ wiso mä sonigi Algorithme aawändet:

Es git zwäi Arte vo Verfaare: E diräkts Verfaare, wo noch ere ändlige Zit bin ere unändlige Gnauigkäit bim Rächne die exakti Löösig vom ene Brobleem liiferet, und e Nööcherigsverfaare, wo nume Approximatione liiferet. E diräkts Verfaare isch zum Bischbil s gaußsche Eliminazionsverfaare, wo d Löösig vom ene lineare Gliichigssüsteem liiferet. Zu de Nööcherigsverfaare ghööre under anderem d Kwadraturformle, wo dr Wärt vom ene Integral approximativ usrächne, oder au s Newton-Verfaare, wo iterativ besseri Approximazioone an e Nullstell von ere Funkzion liiferet.

Wil mä bi Aawändige Löösige brucht wo nume ändlig genau si, macht en iterativs Verfaare mänggisch mee Sinn, au wenn e diräkts Verfaare existiert, wenn s iterative in weeniger Zit e Löösig liiferet, wo exakt gnueg isch.

Mä vergliicht die verschidnige Verfaare noch däm, wievil Zit si bruuche und wie stabil und robust si si. Mänggisch git s im Geegesatz zu räin numerische Verfaare au seminumerischi Verfaare, wo besser gäignet si zum bestimmti Brobleemklasse z lööse as unspezialisierti numerischi Löösige.

Däilgebiet vo dr Numerik si under anderem: 




</doc>
<doc id="46776" url="https://als.wikipedia.org/wiki?curid=46776" title="Archimedisches Prinzip">
Archimedisches Prinzip

S archimedische Brinzip isch vor mee as 2000 Joor vom griechische Gleerte Archimedes formuliert worde. Es goot eso:

"Dr statisch Ufdriib vom ene Körper im ene Medium isch genauso grooss wie d Gwichtschraft wo s Medium het, wo vom Körper verdrängt wird."

S archimedische Brinzip gältet in alle Fluide, d. h. in Flüssikäite und Gaas. Schiff verdränge Wasser und bechömme eso Ufdriib. Wil die middleri Dichdi vom ene Schiff chliiner isch as d Dichdi vo Wasser, schwümmt s Schiff oobe druf. Au Ballöön und Luftschiff nütze die Äigeschaft zum Fliege us. Mä füllt sä mit eme Gaas, wo d Dichdi von em chliiner isch as d Dichdi vo dr Luft drum ume. Die Gaas (z. B. Helium oder Wasserstoff), wo bi Luftschiff und vile Ballöön iigsetzt wärde, si vo Natur us weniger dicht as Luft, in Häissluftballöön wird d Luft im Balloon mit Hilf vo Gasbrenner warmt gmacht und iiri Dichdi nimmt ab.



</doc>
<doc id="46780" url="https://als.wikipedia.org/wiki?curid=46780" title="Statik (Physik)">
Statik (Physik)

D Statik isch e Däilgebiet vo dr Mechanik, wo sich mit em Gliichgwicht vo Chreft an Körper befasst. Für dass e Kürper, wo in Rue isch oder sich ooni Beschlöinigung bewegt, in Rue blibt, bzw. sich witer ooni Beschlöinigung bewegt, müesse d Summe vo alle Chreft und Momänt, wo uf dä Körper wirke, Null sii. Das isch d Gliichgwichtsbedingig vo dr Statik. Wenn d Chhreft und d Momänt, wo aagrife, bekannt si, cha mä die reagierende Uflaagerchreft und d Chreft und d Momänt, wo im Körper inne wirke, bestimme. D Ermiddlig vo de Chreft und Momänt isch d Grundlaag drfür wie Bauwärk und Baudäil usgläit und dimensioniert wärde. 

D Statik isch e wääsentligs Fachgebiet in de ääscheniöörwüsseschaftlige Fachrichdige Bauääscheniöörwääse (Baustatik) und Maschinebau. Si beschäftigt sich under anderem mit em Middelpunkt vo de Chreft und em Schwerpunkt, dr Riibig, em Begriff vo dr Arbet, dr Bestimmig vo dr Schnittgröössi, dr Berächnig vo dr Verformig und dr Stabilideet.
Die Brobleem wärde mit Hilf vo grafische und rächnerische Methode glööst. Näbe de klassische analütische Methode wird immer mee die numerischi Finite-Elemente-Methode aagwändet.

D Stifhäit (Stifigkäit), wo dr Widerstand vom ene Körper gegen e elastischi Verformig dur e Chraft oder e Dräimomänt isch, hänggt vo de Äigeschafte vom Material und vo de Abmässige ab und wird im Allgemäine in dr statische Rächnig berücksichdigt. Dr Satz vo dr Erhaltig vo dr Energii spiilt do mit, so muess bin ere langsame Beweegig alli Arbet, wo dur Belastige vo usse ufbrocht wird, im elastische Süsteem dinne as potenzielli Energii gspiicheret wärde. 

D Festigkäit, wo im Allgemäine nume e Materialäigeschaft isch, isch in dr äigentlige statische Rächnig dorum nid relevant. Allerdings muess mä, wemm mä mit de statische Rächnige fertig isch, im Allgemäine no brüefe, öb d Festigkäit für d Belastig, wo mä usgrächnet het, grooss gnueg isch.



</doc>
<doc id="46781" url="https://als.wikipedia.org/wiki?curid=46781" title="Baustatik">
Baustatik

D Baustatik, hüfig churz Statik, befasst sich mit em Berächne vo unbeweglige Tragstrukture und dr genaue Definiton vom Tragsystem, so dass es im stabile Gliichgwicht isch. Dodrfür bruucht si d Formle vo dr mechanische Statik us dr Physik. D Bruefsgattig, wo sich mit däm Thema befasst isch dr Bauäscheniör. In dr Schwyz kha me dä Bruef vorallem an dr ETH Züüri studiere.

Für än Archidekt, wo sich sich ehnder mit dr Form und em Uusdrugg vom Gebäud befasst, spiilt d Statik insofärn ä Rolle, ass si Gränze festleit, was mit wele Materialie wie cha baut wärde. Die genaue statische Berächnige wärde im Allgemeine vom Statiker gmacht und nit vom Archidekt.




</doc>
<doc id="46782" url="https://als.wikipedia.org/wiki?curid=46782" title="Elektrostatik">
Elektrostatik

D Elektrostatik isch ä Deilgebiet vo dr Elektrodynamik und befasst sech mit elektrische Ladige, wo sech nit bewege, und mit de elektrische Fälder vo glaadene Körper befasst. 

D Fenomeen vo dr Elektrostatik chömme vo de d Chreft, wo elektrischi Laadige ufenander usüebe. Die Chreft wärde vom Coulombsche Gsetz beschriibe:

wobii formula_2 und formula_3 zwäi Laadigsmänge si, wo chugelsümmetrisch verdäilt si, formula_4 dr Abstand zwüsche deren iire Middelpünkt und formula_5 d Permittivität vom Vakuum (elektrischi Fäldkonstante) isch.
E klassischs Bischbil isch, ass Bärnstäi, wo mä draa ribt, Däili aaziet. Au wenn d Chreft chlii usgseen, isch die elektrischi Chraft z. B. im Vergliich mit dr Grawitazioonschraft usserordentlig stark: die elektrischi Chraft zwüschen eme Elektron und eme Proton (bäidi bilde zämme e Wasserstoffatom) isch öbbe 40 Gröössenornige gröösser as iiri gegesitigi Aaziejig wäge dr Gravitazioonschraft.

D Elektrostatik isch e Spezialfall vo dr Elektrodynamik für umbewegti elektrischi Laadige und statischi elektrischi Fälder, wo sich mit dr Zit nid ändere. D Elektrostatik het iir Analogon in dr Magnetostatik, wo sich mit stazionääre (zitlig konstante) Strööm und Magnetfälder befasst.




</doc>
<doc id="46788" url="https://als.wikipedia.org/wiki?curid=46788" title="Spezifisches Gewicht">
Spezifisches Gewicht

S spezifische Gwicht vom ene füsikalische Körper isch s Verheltnis vo sinere Gwichtschraft zu sim Volume. 

S spezifische Gwicht wird hüte in dr Füsik und in dr Technik kuum me brucht. Es hängt vo dr Ärdbeschlöinigung ab, wo vo Ort zu Ort e chli verschiide isch. Im Allgemäine git mä hüte d Dichti vom ene Körper aa und us deere cha mä s spezifische Gwicht abläite, wemm mä s brucht.

S spezifische Gwicht vom ene Material isch si Gwichtschraft bezooge uf si Volume 
Drbii isch 
oder bezooge uf d Dichti

Drbii isch

D Äinhäit isch



</doc>
<doc id="46789" url="https://als.wikipedia.org/wiki?curid=46789" title="Hydrostatik">
Hydrostatik

D Hüdrostatik isch d Leer vo umbewegte, ströömigsfreie Flüssikäite. Si isch e Däilgebiet vo dr Fluidstatik.

Dr Druck in ere ideale Flüssikäit am ene Punkt isch in alle Richdige gliich. Wenn nume d Schwerchraft wirkt, denn entspricht dr Schweeridruck (au hydrostatische Druck) dr Summe us em (Atmosphäre-)Druck an dr Oberflechi und em Druck, wo vom Gwicht vo dr Flüssigkäitssüüle über däm Punkt chunnt. Dr Schweeridruck hänggt nume vo dr Diefi ab, aber nid vo dr Form vom Gfääss. Das wird as s hüdrostatische Paradox bezäichnet.

Zum die hüdrostatischi Grundgliichig abzläite, überläit mä sich, ass im Schweerifäld vo dr Ärde "g" uf s druckbelastete kwaderförmige Volumenelimänt
mit dr Dichti 
wirkt, vo oobe dr Druck 
Vo unde (vo dr positive in die negativi y-Richdig) wirkt e Gegedruck formula_4. 

Zwüsche dr oobere und dr undere Site vom Volumenelimänt waggst dr Druck also um 
formula_5
und dä Underschiid will mä bestimme. 
Für daas stellt mä s Gliichgwicht vo de Chreft in dr y-Richdig 
uf:

dä Usdruck cha mä chürze zu

Umgschriibe bechunnt mä d Form, wo as "hüdrostatischi Grundgliichig" bekannt isch: 

Dä Zämmehang bechunnt mä au as Sonderfall vo de Navier-Stokes-Gliichige us dr Fluidmechanik über. Die läitet mä mithilf vom Impulssatz für e Fluideliment ab.

Wemm mä aanimmt, ass d Flüssikäit inkompressibel 
isch, bechunnt mä für e Druck "p"("y"), wo vo "y" abhängig isch, us dr hüdrostatische Grundgliichig :

mit

formula_2: d Dichdi vo dr Flüssigkäit

formula_14: d Schweeribeschlöinigung

formula_15: d Usdeenig vo dr Flüssikäitssüüle in dr formula_16-Richdig

formula_17: dr Druck an dr Oberflechi vo dr Flüssikäitssüüle

Nimmt mä d Kompressibilidäät vom Fluid bim Usrächne vom Druck in d Rächnig, bechunnt mä mit dr Kompressibilidäät 
formula_18 
s Diagramm undenooch:

Wemm mä von ere Dichdi vo 1000 kg/m³ in 0 m Diefi usgoot, wiicht in ere Diefi vo 12'000 m dr usgrächneti reali Druck vom ideale öbbe 3,5 % ab, wemm mä d Effekt vo dr Tämpratuur und anderi Iiflüss nid duet berücksichtige.

Wemm mä en entsprächende Usdruck für 
formula_19 
nimmt, cha mä uf äänligi Wiis die barometrischi Hööchiformle us dr hüdrostatische Grundgliichig entwiggle.

Wird e Körper in e Flüssikäit daucht, so isch dr Druck an dr undere Site hööcher as an dr oobere Site. D Chraft, wo entstoot goot ufwärts und häisst Ufdriib. D Ufdriibschraft entspricht noch em archimedische Brinzip dr Gwichtschraft vo dr verdrängte Flüssikäit. Wenn die durchschnittligi Dichti vom ene Körper chliiner isch as d Dichti vo dr Flüssikäit, denn isch d Ufdriibschraft gröösser as d Gwichtschraft. Und wenn s käini andere Chreft git, denn stigt dr Körper ufwärts und foot afo schwümme. Wenn si Dichti aber gröösser isch as d Dichti vo dr Flüssikäit, denn sinkt dr Körper abwärts. Wenn d Dichti gliich isch, schwäbt er.

Hüdraulischi Süsteem nütze d Unabhängikäit vom Druck vo dr Form vom Gfääss us. Wemm mä zum Bischbil Wasser dur e Rööre mit eme relativ chliine Kweerschnitt "A" in e Gfääss mit eme groosse Kwerschnitt "A" druckt, so isch dr Druck "p" in dr Rööre gliich grooss wie dr Druck im Gfääss. D Chraft wo mä in dr Rööre brucht, isch "F=p·A". D Chraft im Gfääss wirkt aber uf die ganzi Kweerschnittsflechi. Si isch "F=p·A" und eso e baar mol gröösser. S hüdraulische Süsteem versterkt doo d Chraft. Das Brinzip wird z. B. in dr hüdraulische Pressi usgnützt.


</doc>
<doc id="46791" url="https://als.wikipedia.org/wiki?curid=46791" title="Kommunizierende Röhren">
Kommunizierende Röhren

As Kommunizierendi Rööre oder Kommunizierendi Gfääss bezäichnet mä Gfääss, wo oobe offe aber unde mitenander verbunde si. E homogeni Flüssikäit stoot in iine überall gliich hooch, wil d Schweerchraft und dr Luftdruck öberall konstant si ("Hüdrostatischs Paradox").

Wenn d Flüssikäit inhomogen isch, verhalte sich d Hööchene vo de Flüssigkäitssüüle (vo dr Flächi us grächnet, wo si sich berüere) umkeert wie iir spezifischs Gwicht.

S Prinzip vo de kommunizierende Gfääss cha uf verschidnifi Arte usgnützt wärde, öbbe bi spezielle Mässgräät wie dr Schluuchwoog und dr Kanalwoog (eme Nivellier), wo mä mit ere Hööchiunderschiid uf Bruchdäil vo Millimeter genau cha mässe.

Bim "Heber", won e Form vo Suugbumpi isch, hört dr Drabsfeer vo dr Flüssikäit erst uf, wenn die bäide Oberflechene gliich hooch si. "Sifoon" si Wasserläitige, wö zerst aabe göön und denn uufe. "Wasserdürm" bruche s Brinzip vo de kommunizierende Gfääss, zum in de Wasserläitigen dr Druck gliich z halte.



</doc>
<doc id="46797" url="https://als.wikipedia.org/wiki?curid=46797" title="Ball">
Ball

A Baal (haochdeitsch "Ball") isch a ronds Deng, må mor werfà, kiggà, schlagà oddr sonscht ebbes dormid doà kò. S´geid ganz verschiedene Bäll: Fuaßbäll, Handbäll, Schonglierbäll, Tennisbäll, Wassrbäll ond viele andore Ardà.

Maeschdens send se mit Lufd gfilld, s´geid abor ao welche, må äbbes anders drenndenn isch, zom Beischbiel isch en de Schonglierbäll oft Hirsa drenndenn. Schonglierbäll bombd mor außerdem ned uf, wia on Wassorbaal, weil dees däd nemlich gar ned gangà, weil då isch d´Außàhaudt aus Schdoff oder Läador ond s´geid maeschdens koe Blaschdik. Bei andore Bäll isch d´Außàhaut aus Gommi on då drom isch nå no Läador, wia beimà Handball. Frior hådd mor d´Bäll, weil mor då no koe Blaschdik ghet hådd, aus mà Bläsle von rà Sau gmachd. Dia hådd mor nå nò ufblåsà.


</doc>
<doc id="46827" url="https://als.wikipedia.org/wiki?curid=46827" title="Sauerkraut">
Sauerkraut

Sauerkraut, Suurchrut, Suchruud oder Choucroute isch Weißkraut, wo in schmale Schtroife gschnitte oder ghobelt isch, und wo mr denn haltbar macht, indem mr s eisalzt ond vergäre lässt (Milchsüregärig). Dabei ischs wichtig, daß des Kraut ned mit der Luft zsammekommt, des erreicht mr traditionell, indem mr en Holzdeckl druflegt, wo mr mit em Schtoi beschwert, no schtoht emmr ebbes von der Lake (wo sich beim eisalze von selber bildet) obe drüber. Di ganze Prozeduur dauret vier bis sechs Wuche.

Für Weinsauerkraut wird zusätzlich e weng Weisswoi zue gebe.



</doc>
<doc id="46836" url="https://als.wikipedia.org/wiki?curid=46836" title="Springerle">
Springerle

Sprengerle (in dr Schwiz Anisbrötli oder Springerli – im fränkische Ruum Eierzucker gnennt) send a Gebäck, wo mr vor dr Weihnachtszeid backt, daß se no z Weihnachte schee woich send.

Für den Doig nemmt mr Oier, Zucker, Mehl ond Hirschhornsalz, daß se au uffganget oder a Fiaßle krieget. Der Doig wird ausgrollt, no wird mit em Model a Bild nuffdruckt, dann doilt mr se ond lässt se en Dag otrockne. No schtreicht mr awengle Wasser über d Onterseit ond backt se.

Zwische November ond em nuie Johr fendet all Johr a Ausstellong mit em Thema Sprengerle em Museum em Schlessle in Freiberg am Neckar statt.

Em elsässischa Lítzelstoi geit s a Sprengerles-Museum. En dr Stadt Strasburg, Pennsylvania (USA) geit s a „Springerle-House“, a klois Cafe mit ere Model-Sammlong.




</doc>
<doc id="46846" url="https://als.wikipedia.org/wiki?curid=46846" title="Radius">
Radius

Radius cha si:

RADIUS stoot für:


</doc>
<doc id="46847" url="https://als.wikipedia.org/wiki?curid=46847" title="Radius (Kreis)">
Radius (Kreis)

As Radius (vo lat. "radius"; „Straal“) (dütsch: Halbmässer) bezäichnet mä in dr Geometri dr Abstand zwüschen em Middelpunggt "M" vom ene Kräis und dr Kräislinie. Allgemäiner häisst au bin ere dreidimensionale Chugele oder ere formula_1-dimensionale Sfääre dr Abstand zwüsche em Middelpunggt und dr Chugeleflechi bzw. Sfääre eso. Gläägentlig wird au e Strecki, wo dr Middelpunggt vo dr Figur mit iirem Rand verbindet, as Radius oder Halbmässer bezäichnet. 

Verallgemäineret het jedes geometrische Objekt mit eme kräisförmige Kweerschnitt oder ere kräisförmige Grundflechi e Radius, also au e Zylinder oder e Chäigel.

Dr Radius "r" entspricht em halbe Durchmässer "d".
Zum Kreisumfang "U" verhaltet sich dr Radius eso:
Zur Kräisflechi "A" verhaltet sich dr Radius eso:


</doc>
<doc id="46848" url="https://als.wikipedia.org/wiki?curid=46848" title="Exhaustionsmethode">
Exhaustionsmethode

D Exhaustionsmethode isch en antiks Verfaare, wo mä mit em Flechene berächnet het, also en alts Integrazionsverfaare. 

Dr Antiphon (430 v. d. Z.) isch überzügt gsi, ass mä e Kräis chönn kwadriere, wil mä jedes Polygon in e Kwadrat mit dr gliiche Flechi cha verwandle. Er isch drvo usgange, ass mä e Vilegg im ene Kräis, wo d Egge von em uf dr Kräislinie lige, nüme vom Kräis chönn underschäide wärde, wenn d Zaal vo sine Site grooss gnueg isch, und dr Kräis denn völlig „erschöpft“ sig. 

Mit dere Idee het dr Eudoxos vo Knidos d Exhaustionsmethode entwigglet und eso s Volume von ere Pyramide und vom ene Chäigel berächnet. Dere Methode säit mä d "Exhaustionsmethode" (vo "exhaurire", lat. „uusenee“, „erschöpfe“, „vollände“).
Dr griechisch Gleerti Archimedes (287–212 v. d. Z.) het das Verfaare 260 v. d. Z. brucht und mithilf vom ene 96-Egg uusegfunde, ass 3 + "/" < "π" < 3 + "/" isch, und s bestimmte Integral von ere Parable usgrächnet. 

S Verfaare isch bis ins 17. Joorhundert e wichdigs Integrazionsverfaare gsi. Dr Ludolph van Ceulen het mit em Archimedes siner Arbet witergmacht bis zum formula_1-Egg im Kräis und het Pi noch drissig Joor Rächne bis uf 35 Stelle usgrächnet.



</doc>
<doc id="46849" url="https://als.wikipedia.org/wiki?curid=46849" title="Prinzip von Cavalieri">
Prinzip von Cavalieri

S Brinzip vom Cavalieri (au bekannt als dr "Satz vom Cavalieri" oder s "Cavalierische Brinzip") isch en Ussaag us dr Geometrii, wo uf e italiänisch Mathematiker Bonaventura Cavalieri, wo vo 1598 bis 1647 gläbt het, zrugggoot. 

Es säit us:

En anderi Formulierig isch:



</doc>
<doc id="46850" url="https://als.wikipedia.org/wiki?curid=46850" title="Straßenbahn Mülhausen">
Straßenbahn Mülhausen

Dr Milhüüser Tràm fàhrt zitter'm 13. Mai 2006. Ar hàt dàto viar Linia, wo dur Milhüüsa un bis uf Thànn fàhra.

As hàt scho friahier a Tràmway z'Milhüüsa gaa, zwìscha 1882 un 1957. D Bàhn ìsch sallamols schmäler gsìì às dàto: 1 m breit. Ànna 1884 sìn zwei Unternamma grìnda worra: TM (Tramway Mülhausen) un SMEW (Straßenbahn Mülhausen – Ensisheim – Wittenheim), dia han sìch àm 30. Juni 1930 zammagschlossa.

S Fàhrnetz ìsch sallamols güet verbreitet gsìì, mìt mehrera Linia wo bis uf Brunscht, Riedsa, Pfàscht oder Ansa gànga sìn. Àm Ààfàng sìn Dàmpflokomotiva gsìì; àwer ìn dara Zitt ìsch Milhüüsa elektrifiziart worra, dur d Firma Siemens & Halske, un d Tràmway-Linia vu Durni hàt àm 23. Juli 1894 mìt Elektri fànga-n-à làuifa. Fer dia Glagaheit hàt dr Müsiklehrer Joseph Baumann, vu Durni, a Liad Komponiart: „D'r Milhüsar electrischa Tramway“.

Àm meischta ìsch dàs Netz 57 km làng gsìì.

Gega d 1950. Johra ìsch s Auto ìmmer mehr Moda worra. Àm 18. März 1947 ìsch dr erschta Trolleybus uf dr Linia 4 igfiahrt worra. Àm 12. Mai 1957 ìsch dr letschta Tràmway uf dr Linia 11 verschwunda, ersetzt vum Autobus.

Speeter, wenn mankmol d Stroßa nèi gmàcht worra sìn, hàt ma àb un züe dia àlta Gleis wìder gfunda, àls Spura vu dr Vergàngaheit.

Àm And vum XX. Johrundert ìsch z'Milhüüsa ìwerlìegt worra, äb ma fer dr Autobusverkehr a bessera Leesung kännt fìnda. Gliichzittig hàt ma d Zuglinia zwìscha Milhüüsa un Krüth wälla modernisiara. Dr milhüüser Maire ìn dara Zitt, dr Jean-Marie Bockel, hàt schliaßlig a tram-train Projakt unterstìtzt. Dr tram-train bedittet a System, wo dr Zug ìn dr Stàdt àls Tràmway fàhrt, un üs dr Stàdt àls normàler Zug; d Tràmway-Bàhn hàt àlso a stàndàrd Breita vu 1,435 m.

Ìm Oktower 2002 ìsch dr äffentliga Verkehr vu Milhüüsa d „Soléa“, a nèia Màrka, worra. Dia Umteifung ìsch a Symbol vu dr Modernisiarung wo mìt em Tràm vorgsah gsìì ìsch.

Àm 17. Hornung 2003 hat d großa Àrwet ìn dr Stàdt ààgfànga. Moneta làng sìn Stroßa ufgrìssa worra.

Àm 18. Hornung 2004 sìn d erschta Gleis ànaglìgt worra, àm 20. Hornung 2004 ìsch d erschta Schweißarei vu Gleis gmàcht worra. Àm 11., 12. un 13. Juni 2004 hàt's nawem „Tour de l'Europe“ a Üsstellung ìwer dr nèia Tràm gaa, wo 2000 Besüecher ààzoga hàt.

Àm 7. Janner 2005 ìsch dr erschta Wàga vum Tràm z'Milhüüsa glìefert worra. Àm 1. Hornung 2005 hàt da Wàga fànga-n-à fàhra. A Johr làng hàt ma Waga vum nèia Tràm scho àb un züe ìn dr Stàdt gsah durafàhra, laar, fer Test-Prowa.

Àm 13. Mai 2006 ìsch dr milhüüser Tràm igwèiht worra. Àn dam Sàmschtig z'Mittàg hàt's a groß Fascht ìn dr Stàdt gaa. S àlta Liad „D’r Milhüsar electrischa Tramway“ (wo zitter’m erschta Tràmway vergassa worra gsìì ìsch) ìsch saller Tàg wìder vorkumma, uf Elsassisch gsunga un uf dr Konzertina gspìelt, dur dr milhüüser Volksmüsiker Daniel Muringer.

Àm 20. Mai 2006 hàt's a mehr offiziella Iwèihung gaa, mìt em Besüech vum Präsidant Jacques Chirac uf Milhüüsa. Do sìn zwei Linia gfàhra:

Àm 4. Juli 2009 ìsch d Linia 1 vu Burtzwiller bis uf d Hàltastella „Châtaignier“ vu 1,5 km verlängert worra, àlso 3 Hàltastella mehr Rìchtung Norda. Normàlerwiis hatt dia Verlängerung gega Norda ànna 2012 bis uf Wìttena sotta geh, do ìsch àwer nit drüs worra, üs Spàrgrìnda.
Fer d Linia bis uf Thànn sìn àndra Waga vorgsah worra, sa sìn gliichzittig „tramway“ un „train“ (uf Frànzeesch), wagadam nennt ma sa „tram-train“. Vum 3. bis àm 6. Dezamber 2009 hàt s Publikum da AVANTO-Wàga känna bsìchtiga, vor em milhüüser Bàhnhof, wo-n-'r üsgstellt gsìì ìsch. Àm 11. Dezamber 2010 ìsch dia nèia Linia bis uf Thànn igwèiht worra. Noh Lutterbàch gheert s Gleis ìm SNCF-Gebìet, do wìrd wia ìn'ma normàla Zug gfàhra. D Tràm-Fàhrer mian a extrà-Bìldung fer Zìg hàà, fer uf dara Strecka därfa fàhra.
(D Linia tram-train hàt ìn dr Stàdt dr gliicha Wag às d Linia 3, dr Unterschìed ìsch d lànga Strecka üsser dr Stàdt.)

Gaala Alstom CITADIS. 27 Waga sìn bstellt worra, üsser'm n° 2018 hàt jeder dr Nàmma vu-n'ra Gmein oder vu'ma Viartel ìn dr milhüüser Gegend bikumma.
Wial züe vìel Waga vorgsah worra sìn, hàt ma teil ìn àndra Städta glehnt:

Blàuia Siemens AVANTO. Kompatibel mìt zwei System: uf da Gleis ìn dr Stàdt un uf da stàtliga Gleis (vu „Réseau Ferré de France“); d Strom-Spànnunga sìn verschìeda: 750 V Gliichstrom ìn dr Stàdt, 25000 V Wachselstrom uf da (stààtliga) SNCF-Linia.

D gaala CITADIS-Waga sìn vum spànnischa Kìnschtler Peret verziart worra. As gìtt drèi Thema, fer 24 Waga: „Pict“, „Org“ un „Géo“. 3 Waga sìn nìt ursprunglig verziart, sa wara àb un züe gmolt fer speziàla Ereignissa (Faschter, kültürella Üsstellunga...).

D blàuia AVANTO sahn mehr wia Regionàla SNCF-Zìg üs. Sa sìn zweisprochig: druf steht „ALSACE“ (uf Frànzeesch) un „S'Elsass“ (uf Elsassisch).

D Linia 1 un 2 sìn vu Kìnschtler verziart worra.

Àn jedera Hàltastella heert ma a Ààsàga vu ìhrem Nàmma; kurza Müsikstìckla begleita dia Ààsàga, sa sìn vum Pierre Henry komponiart worra.



</doc>
<doc id="46853" url="https://als.wikipedia.org/wiki?curid=46853" title="Eisenbahnsignal">
Eisenbahnsignal

Ysebahnsignaal (Signaal kunnt vo ‚Zeichè‘), un bezeichnet optischi, akustischi odder elektronischi Signaal, wo im Betrièb vo dè Ysebahn Informationè in Form vo Signaalbegriff übermittlet. Sie diènet dè Sicherig vo Zug- un Rangyrfaartè un dè Beschleunigung vom bahnbetrièblichè Betrièbsablauf.

Im engerè Sinn sin dõmit diè Streggèsignaal gmeint, wo an èrè Ysebaanstreggi stönn. D Signaal übermittlet èm Füürer vo Ysebahnfaarzüüg Informationè un Uffträäg übber dè Faarwäg. Si wörred vom Faardiènschtleiter odder Wärter als Bedièner von èm Stellwärk gää. Wichtigi Informationè, die mit Signaal übertrait wörred, sin unter anderem, ob un mit wellerè Gschwindigkeit gfaarè wörrè darf.

I dè Frühzit vo dè Ysebaangschicht, als oft nu ein odder zwei Züüg uff èrè Streggi vokeert sin, hèt mo eifachi Methodè zu dè Voständigung vowendet. D Kommunikation isch mittels Pfyfè, Winkè, Schwenkè vo Faanè odder Laternè durrègfüürt worrè.

Mit stygender Zugzaal isch sell unpraktikabel worrè un s isch znägscht èn Zitabschtand ygfüürt worrè, nõch demm èn Zuug èm anderè uff èrè Streggi hèt folgè dürfè. Dôby isch au nõch Zugart un Gschwindigkeit unterschiddè worrè, sodass èn Personèzug èm Güèterzug nu mit großem Abschtand hèt folgè dürfè, während er nõch èm Schnellzug nu èn gringè Abschtand hèt yhaltè müèsè. Trotz unterschydlichè Gschwindigkeitè isch somit immer èn uusreichendè Abschtand zwischè zwei uffènanderfolgendè Züüg yghaaltè worrè un im Normalfall isch kein Zug uff èn anderè druffgfaarè. Sell Sicherungssischtem hèt allerdings au Gfaarè mit sich brocht, wenn èn Zug uff èrè Streggi ligèblibbè isch un dè nõchfolgendi sell nit rèchtzitig gmerkt hèt.

Druffhy isch dè Raumabschtand ygfüürt worrè, wo jedem Zug èn Streggèabschnitt freighaaltè wörd un dõmit kein andrè yfaarè darf, bis dè vornèdraa ihn volôô hèt. Selli Abschtänd sin znägscht durch uffwendigi Streggèposchtè realisyrt worrè, welli sich uff Sicht mit Faanè un Laternè voschtändiget hèn. Spõter sin dõzuè Schybè odder Zeinè bruucht worrè, diè a Maschtè befeschtiget un withy sichtbar gsi sin. Somit hèt mo dè Blockabschtand vogrößerè un d Aazaal Streggèposchtè voringerè könnè.
Wesentlich voeifacht isch sell Vofaarè durch dè 1840 ygfüürte Baantelegraph, mit wellem elektrischi Signaal übber witi Entfernigè entlang vo Baanstreggè witergää wörrè hèn könnè.

Bi dè voschidenschtè Baangsellschaftè hèt sich è Villzaal vo Signaaldaflè un Maschtè mit beweglichè Elemänt etablyrt, welli vom Stellwärk übber Drôtzüüg, elèktrisch odder uff anderi Wys bediènt wörrè könnè. Selli mechanischè "Formsignaal" stellet èn Signalbegriff durch beweglichi Elemänt – meischt Daflè odder Flügel – dar. Diè hütt zuènämend gebrüüchlichi Bauform isch s "Lichtsignaal", bi demm d Signaallampè d Signaalbegriff durch iri Farb un Aaordnig darschtellet. Selli sin uss dè Zuèsatzlampè entschtandè, wo au d Formsignaale für d Nacht benötigt hèn. 
Vill Signaaluffträäg wörred abber au hütt no vo Hand unter Zuhilfenaam vo Signaalfaanè un mit Lichtzeichè gää, so byschpillswys bim Rangyrè odder bim Erteilè vom Abfaarufftraag für èn Zug.

Ysebaasignaal sin grundsätzlich für s Überträägè vo folgendè Begriff entwicklet worrè: Konkreti Signaalbilder definyrt d Ysebaa-Signaalordnig


Bim Fäälè von èm Schutzzyl befindet sich s Signaal in Grundschtellig, welles je nõch Signaalsischteem uff Faart odder Halt feschtglait sy ka.

In anderè Fäll würket unter anderem folgendi Schutzzyl...

...in Faartschtellig:

...in Haltschtellig:

...im Störigsfall:

D Faarerlaubnis ka enèrè Zugeinheit allei (i dè Bedütig mit Streggèhögschtgschwindigkeit) odder mit Zuèsatzinformation übber dè Faarwäg (mit Kennbuèchschtabbè zu dè Uuswaal unter alternativè Faarmöglichkeitè) odder mit dè zuèlässigè Gschwindigkeit signalisyrt wörrè:


Für è Signalisyrig vom Faarwäg odder vom Gschwindigkeitwächsel könnet Aazeiger (zum Byschpill Richtigsaazeiger, Aafang von èrè Gschwindigkeitsreduzyrig) au ohni Hauptsignaal allei stôô.

Ysebaasignaal diènet unterschydlichè Zwèck, welli nõchfolgend dargschtellt sin:











Zu dè visuellè Darschtellig vom Signaalbegriff dienet voschideni Gruppyrigè vo Signaal, wo nõch irer betrièblichè Funktion gruppyrt sin:


Je nõch Aazaal vo dè Informationè, wo mo aazeigè muè, un dè Möglichkeit, Signaalbegriff nit z zeigè, könnet Signaal eini odder meereri Stelligè ynää :


Signaal könnet nit nu a einzelnè Standört, sondern au abschnittswys odder kontinuyrlich uff d Züüge übbertrait wörrè.


Dè Berych vo dè Zuugbeyflussig erfüllt i dè Regèl mindeschtens d Möglichkeitè vom Überträgigsberych vo dè entsprechendè Signalisyrig für d Sicherig vo Zuugfaartè.

D Signaal könnet uff voschidni Wys übbertrait wörrè:


Bi dè linniè- un funkförmigè Übberträgig nutzt Signalisyrig un Zuugbeyflussig hüüfig è gmeinsames Übberträgigsmedium.

D Aaschtüèrig vo Signaal ka nõch unterschidlichè Kriterè erfolgè un unterschidlich uusglöst wörrè:


I dè voschidenè Länder hèn sich bi dè Ysebaaunternämmè deilwys zimli unterschydlichi Signaalsischteem usèbildet. S Regelwärk dezuè isch wegè sinerè betrièbssicherheitlichè Bedütig meischt Deil vom nationalè Ysebaarächt.


Uff Schnellfaarstreggè wörd zuèsätzlich è diräkti elektronischi Signaalübberträgig a s Trybfaarzüüg (byschpillswys im ICE odder Shinkansen) ygsetzt, well herkömmlichi optischi Signaalbegriff mit Lampè odder Formzeichè vom Trybfaarzüügfüürer wegè dè hochè Gschwindigkeit nimmi sicher wôôrgnôô wörrè könnet. Ußerdèmm ka so èn Bordcomputer Unterschtützig gää un d Signaaluffträäg gegèbenèfalls ohni Mitwürkig vom Trybfaarzüügfüürer diräkt umsetzè. 

Diè für dè Trybfaarzüügfüürer nötigè Informationè wörred dõdeby im Füürerschtand vom Faarzüüg übber voschidni Aazeigeinschtrumänt dargschtellt.

S dütsche Ysebaa-Bundesamt volangt, dass èn Trybfaarzüügfüürer è Signaal, wo vor ym lyt, wènigschtens füüf Sekundè lang sää muè, bevor er devô è Handlig ableitè muè. (Bi 160 km/h legt er deby also 225 m zrugg). Bi höcherè Gschwindigkeitè wörd deswègè è Zuugsicherigssischteem ygsetzt, wo Signaalinformationè uff s Faarzüüg übbertrait, z Dütschland wörd byschpillswys d Linnièzugbeyflussig (LZB) ygsetzt. Europawitt sin dört mengi unterschidlichi Sischteem im Ysatz, wo künftig in Form vom European Train Control System durch è funkbasyrts elektronischs Sischteem voeinheitlicht wörrè söllet.

Au uff U-Baan- sowiè Schtadtbaan-Streggè wörd è Füürerschtandsignalisyrig ygsetzt, um Züüge z stüèrè. Dezuè sin vowandti Zuugbeyflussigssischteem im Ysatz, wo deilwys au èn faarerlosè Betrièb ermöglichet.

Z Dütschland isch für Tryfaarzüüg è Dampfpfiifè odder è voglychbari Yrichtig zu dè Generyrig vo dè akustischè Signaal "Pfiff" durch d Ysebaa-Bau- un Betrièbsordnig (EBO) vorgschribbè.







</doc>
<doc id="46855" url="https://als.wikipedia.org/wiki?curid=46855" title="Johan Ludvig Heiberg (Philologe)">
Johan Ludvig Heiberg (Philologe)

Dr Johan Ludvig Heiberg (* 27. Novämber 1854; † 4. Januar 1928) isch e dänische Mathematikhistoriker und klassische Filoloog gsi.

Dr Heiberg het klassischi Filologii und Mathematik studiert und het 1879 z Kopehage über en Archimedes mit dr Dissertazioon "Quaestiones Archimedeae" promoviert. Er isch zerst Gümnasialleerer worde und vo 1884 bis 1895 Diräkter vom ene Gümnasium. In de 1880er Joor het er e Bewegig für e Griechisch-Underricht an dänische Gümnasie aagfüert. 1896 bis 1924 isch er Brofässer für klassischi Filologii z Kopehage gsi, und het sich nit nume uf si mathematikhistorischs Spezialgebiet beschränkt. Im akademische Joor 1915/16 isch er Räkter vo dr Uniwersidäät gsi.

Dr Heiberg isch vor allem wäge sine Arbäite über e Archimedes bekannt worde. 1880/81 het er z Leipzig bi Teubner e Wärkusgoobe in drei Bänd uusegee. 1906 het er z Konstantinopel s Manuskript vom ene Wärk vom Archimedes entdeggt, wo bis denn unbekannt gsi isch. Er het din über sini „mechanische“ Methode gschriibe, won er mit ene e Hufe vo sine geometrische Entdeckige gmacht het. Ursprünglig isch s Manuskript in dr Bibliothek vo dr griechisch-orthodoxe Chille in dr Graabchille z Jerusalem gsi und spööter in deren iirem Metochion z Istanbul. Er het 1906 und 1908 zwäi Räise gmacht und s Manuskript fotigrafiert. S Manuskript isch denn lang verschwunde bis es 1998 versteigeret worde isch. Es wird jetz am Walters Art Museum z Baltimore undersuecht. Dr Heiberg het au Wärk vom Ptolemäus, vo dr "Chäigelschnittleer" vom Apollonios vo Perge und vo de "Elemänt" vom Euklid uusegee. 

1904 het er en Eeredokter vo dr Uniwersidäät Oxford überchoo.

Dr Heiberg het uf Dänisch, Dütsch, Griechisch, Latiinisch und Arabisch publiziert.





</doc>
<doc id="46857" url="https://als.wikipedia.org/wiki?curid=46857" title="Johan Ludvig Heiberg">
Johan Ludvig Heiberg

Johan Ludvig Heiberg isch dr Naame vo deene Persone:

<onlyinclude>
</onlyinclude>


</doc>
<doc id="46858" url="https://als.wikipedia.org/wiki?curid=46858" title="Universität Kopenhagen">
Universität Kopenhagen

D Uniwersidäät Kopehaage (dänisch: "Københavns Universitet", latiinisch: "Universitas Hafniensis") isch die eltist Uniwersidäät in Dänemark und het iire Sitz z Kopehaage. Dr Zaal vo de Studänte nooch isch si die zwäitgrössti Uniwersidäät im Land. Si isch im Joor 1479 gründet worde und isch noch dr Uniwersidäät Uppsala die zwäiteltisti Hochschuel in Skandinawie. D Geböid vo dr Uniwersidäät lige hüte im ganze Groossruum Kopehaage verströit, s Haupt- und d Verwaltigsgeböid si aber immer no in dr Innestadt.

D Uniwersidäät Kopehaage isch Mitgliid im Hoochschuelverband International Alliance of Research Universities.

In iirer mee as 500-jöörige Gschicht het s immer wider Ändrige gee, hüte isch si in säggs Fakultääte iidäilt:

D Ääscheniöörwüsseschafte si an dr Uniwersisäät Kopehaage nit verdräte. Es git drfür d DTU, won e äigeständigi Technischi Uniwersiäät z Lyngby isch, grad usserhalb vo Kopehaage.



</doc>
<doc id="46859" url="https://als.wikipedia.org/wiki?curid=46859" title="Valparaíso">
Valparaíso

Valparaíso (dütsch "Paradiisdaal") isch e Haafestadt in Chile mit öbbe 278'000 Iiwooner. D Agglomerazioon Valparaísos umfasst 905'300 Iiwooner (Stand: 2004). D Stadt isch dr Sitz vom chilenische Kongräss. Au d Desventuradas-Inseln, wo mee as 1'000 km äwägg si, zelle zur Stadt.

Valparaíso ligt an ere Bucht vom Pazifische Ozean, wo gege Norde offe isch. Dr Haafe isch äine vo de bedütendste im Land. Dr Charakter vo dr Stadt isch dr Inhalt von e Hufe literarische, musikalische und künstlerische Interpretazione. D Stadt gältet as die kulturelli Hauptstadt vo Chile. Im Juli 2003 isch dr historisch Stadtkärn mit sinere Architektur us em 19. und 20. Joorhundert vo dr UNESCO zum Wältkulturerb erkläärt worde.


</doc>
<doc id="46860" url="https://als.wikipedia.org/wiki?curid=46860" title="Alice Munro">
Alice Munro

D Alice Munro (* 10. Juli 1931 z Faken, Ontario as "Alice Ann Laidlaw") isch e kanadischi Schriftstelleri. Mit ihrem umfangryche verzellerische Wärch isch si z Kanada un im angelsächsische Sprochraum e Bestsellerautori. D Munro isch mit e Huffe Bryys uuszaichnet wore, unter anderem anne 2009 mit em Man Booker International Prize. Am 10. Oktober 2013 isch ere dr Nobelbryys fir Literatur zuegsproche wore. D Alice Munro läbt z Ontario un z British Columbia. 

D Munro isch as eltschti Dochter zämme mit zwai Gschwischtrig uf ere Silberfuchsfarmz in Wingham ufgwachse. Wu si zeh Johr alt gsii isch, isch het ihri Mueter e sälteni Form vu dr Parkinson-Chranket iberchuu. Zwische 1949 un 1951 het si an dr University of Western Ontario Journalismus studiert. Us Gäldmangel het si ihre Studium abbroche, hehet dr Jim Munro ghyrote un het vier Dechtere uf d Wält brocht. Ihri Dochter Sheila Munro het anne 2002 d Chindhaitserinnerige in "Lives of Mothers and Daughters: Growing Up With Alice Munro" publiziert. Anne 1972 het sich d Munro vu ihrem Mann drännt, vier Johr speter, anne 1976, het si dr Geograf Gerold Fremlin ghyrote.

D Munro het lang mieße warte, vorbe si ne erschti Sammlig vu Verzellige het chenne publiziere. Ihre Debüt "Dance of the Happy Shades" isch anne 1968 vu dr Kritik begaischteret gfyyrt un uuszaichnet wore. Bishär het si 10 Bänd mit Verzellig uusebrocht.

In "The View from Castle Rock" verzellt si d Gschicht vu ihre schottische Vorfahre (e entfärnte Vorfahr vun ere isch dr schottisch Dichter James Hogg) un vu ihre aigene Chindhait un Juged z Kanada.

Mit ihre Churzverzellige chnipft d Munro an di angelsächsisch Dradition vu dr Short Stories aa. Ihri Gschichte sin realitetsnoch, abgrindig, uusentimental un hän vilmol e uffige Schluss.


Zuesätzli sin Best-of-Bänd publiziert wore:







</doc>
<doc id="46866" url="https://als.wikipedia.org/wiki?curid=46866" title="Organisation für das Verbot chemischer Waffen">
Organisation für das Verbot chemischer Waffen

D Organisation fir s Verbot vu chemische Waffe (ängl.: "Organisation for the Prohibition of Chemical Weapons", OPCW) isch en autonomi internationali Organisation, wu dur bsunderi verdragligi Beziehige dr Verainte Natione aagschlossen isch. Si iberwacht d Yyhaltig un Umsetzig vu dr Chemiwaffekonväntion. Si lait d Rammebedingige fescht un het e Kontrollreschim mit wyte Vollmachte. 

D OPCW het am 28. April 1997 ihre Arbet ufgnuu. Si het ihre Sitz z Den Haag/Niderlande. Generaldiräkter isch dr tirkisch Diplomat Ahmet Üzümcü. Mit em Bydritt vu Somalia, wu am 28. Juni 2013 in Chraft drätten isch, ghere 189 Staate dr Organisation aa. Dodermit hän nume sibe Staaten d Chemiwaffekonvention nonig ratifiziert: Ägypte, Angola, Israel, Myanmar, Nordkorea, Sidsudan un Syrie.

D Ratifizierigsstaate sin verpflichtet, alljohr e Bricht iber d Maßnamme zue dr Umsetzig vu dr Konväntion aazlege. As Glaich zue dr OPCW mien alli Verdragsstaate ne Informationsbherde nänne. Z Dytschland ibernimmt s Uuswärtig Amt die Funktion, z Eschtrych isch s Bundesminischterium fir Wirtschaft un Arbet. S Kontrollreschim bstoht us unabhängige Inschpäktore, wu uuaagmäldete Militäraalage, zivili Induschtribedrib un Laboratorie bsueche derfe un d Vernichtig vu chemische Waffe iberwache. Z Dytschland wäre d Induschtrikontrolle dur s Bundesamt fir Wirtschaft un Uusfuhrkontroll durgfiert.

Finanziert wird d Organisation dur Mitglidsbydreg, wu an dr gängig Verdailigsschlissel vu dr Verainte Nationen aaglähnt sin. Dodermit sin d USA mit 22 % dr grescht Gäldgeber. Derno chemme Japan mit 19,5 % un Deutschland mit rund 10 %. S jehrli Gsamtbudget lyt bi rund 60 Millionen Euro. 

Am 11. Oktober 2013 isch dr Organisation dr Friidesnobelbryys zuegsproche wore.



</doc>
<doc id="46869" url="https://als.wikipedia.org/wiki?curid=46869" title="Demokrit">
Demokrit

Dr Demokrit vo Abdera (; * 460/459 v. d. Z. z Abdera in Thrakie; † vermuetlig im früeje 4. Joorhundert v. d. Z.) isch e antike griechische Filosoof gsi. Er ghöört zu de Vorsokratiker und gältet as dr letscht grooss Naturfilosoof. Dr Demokrit isch e Schüeler vom Leukipp gsi und het in sinere Häimetstadt Abdera gläbt und gleert. 

Abdera, wo dr Demokrit uf s Wält cho isch und gläbt het, isch e ionischi Kolonii in Thrakie gsi. Dr Demokrit het riichi Elteri und mit sim Vermööge isch er wit ume gräist.

Vo sine Schrifte si nume no Fragmänt übrig. Es git aber e Verzäichnis vo dine Schrifte und das zäigt ass er e Verständnis vom ganze Wüsse vo sinere Zit gha het. 

Sini Zitgenosse häi em dr Übernaame dr „lachend“ Filosoof gee. S Ziil vo sinere Leer isch gsi, ass d Seel dur d Theorii vom Wääse vo de Ding in e "häiteri" Stimmig chiem. Däm Gliichmuet het er „Euthymia“ (wörtlig: "Woolgmuethäit") gsäit und en as s höggste Guet bezichnet.

Dr Demokrit het e groosse Iifluss uf e Platon ghaa, au wenn dä iin niene mit em Naame erwäänt, und uf e Aristoteles, wo sini Leer usfüerlig undersuecht und zum Däil au seer kritisch beurdäilt het:

Dr Demokrit isch vermuetlig im früeje 4. Joorhundert v. d. Z. gstorbe

Wie si Leerer Leukipp, het dr Demokrit postuliert, ass die ganzi Natur us chliinste, undäilbare Äinhäite, de Atom, zämmegsetzt sig.
Jedes vo dene Atom sig fest und massiv, aber nit gliich. Es gäbe unändlig vili Atom: rundi, glatti, unregelmäässigi und chrummi. Si underschäide sich aber nume in iirer Form und nid in iirer Essänz. Wenn d Atom zämmechömme, wurde die äinte as Wasser, anderi as Füür, as Pflanze oder as Mensch erschiine.
D Seel wurd us Seelenatom bestoo und wenn e Mensch stärbi, wurde die Atom verströit und us ene wurde nöji Seele entstoo. Alles, was es gääb, chiem äntwääder vom Zuefall oder von ere Notwändigkäit. 

Im Demokrit si Leer isch e konsekwänte und atomistische Materialismus. 


Übersichte, Gsamtdarstellige
Undersuechige zu äinzelne Theme



</doc>
<doc id="46871" url="https://als.wikipedia.org/wiki?curid=46871" title="Romanus (Papst)">
Romanus (Papst)

Dr Romanus isch im Johr 897 Papscht gsii. Dr gnau Wahldag isch nit bekannt. D Inthronisation het im Augschte 897 stattgfunde, s Änd vum Pontifikat wird uf Novämber 897 datiert. S isch aber nit ganz sicher, eb dr Romanus gstorben– in däm Fall isch er villicht vergiftet wore – oder abgsetzt woren isch – in däm Fall het er wohl as Mench wytergläbt.

D Wahl vum Romanus, wu vorhär Kardinalprieschter vu San Pietro in Vincoli gsii isch, het vor em Hintergrund vu dr Ussenandersetzige um d Rächtmäßigkait vum Pontifikat vum Formosus stattgfunde, wu ihre Hegschtpunkt in dr Lyychesynod im Summer 897 gfunde hän. Dää vu s Romanus’ Amtsvorgänger Stephan VI. durgfiert Schauprozäss het d Aahänger vum Formosus verbitteret, wu wahrschyns d Inthronisation vum Romanus derno bedribe hän.

In syym churze Pontifikat het dr Romanus d Amtshandlige vu syym Vorgänger fir uugiltig erklert. Dr Formosus rehabilitiert het aber erscht em Romanus sy Noofolger, dr Theodor II..



</doc>
<doc id="46872" url="https://als.wikipedia.org/wiki?curid=46872" title="Zahlensystem">
Zahlensystem

E Zaalesüsteem wird zur Daarstellig vo Zaale verwändet.
Jeedes Zaalesüsteem het Reegle, wien e Zaal als e Folg vo Ziffere beziejingswiis "Zaalezäiche" daargstellt wird.

Die modärni Forschig underschäidet zwüsche additiven, hübride und posizionelle (Stellewärt-) Zaalesüsteem.

Im ene Addizionssüsteem wird e Zaal as Summe vo de Wärt vo iire Ziffere daargstellt. D Posizioon vo de äinzelne Ziffere spiilt drbii käi Rolle.

E Bischbil isch s Strichlisüsteem (Unärsüsteem), wo mä vilmol brucht, wenn mä öbbis will schriftlig mitzele (wie zum Bischbil d Getränk uf eme Bierdeckel). D Zaal formula_1 wird doo mit formula_1 Strichli daargstellt. Das isch vermuetlig äins vo de eltiste Zeelsüsteem überhaupt. S Unärsüsteem wird seer schnäll unübersichtlig, wemm mä gröösseri Zaale daarstellt. Dorum isch s mäistens üüblig, ass mä d Zaale in Blöck zämmefasst, zum Bischbil ass mä jeede fümft Strich kweer über die vier Äinzelstrich vornedraa schribt. S Ufzele isch also bi däm Süsteem seer äifach, was bi andere Süsteem im Allgemäine nit eso liicht ggot.

Mä schribt d Grundziffere vor em Zäiche, wo as Potänz von dr Basis gältet und die bäide Wärt wärde mitenander multipliziert. In de öiropäische Zaalesüsteem si sonigi Hübridsüsteem so guet wie nie vorchoo, in Mesopotamie aber scho sit em Aafang vom zwäite Joorduusig v. d. Z., spööter au z China und im Nooche Oste allgemäin. Sonigi Süsteem si au us Ethiopie, us Südindie und Sri Lanka und us dr Maya-Kultur bekannt.

"Bischbil im japanisch/chinesische Zaalesüsteem

Im ene Stellewärtsüsteem (Posizionssüsteem) bestimmt d Stell (Posizion) vom Wärt vo dr jewiilige Ziffere. D Posizion mit em niidrigste Wärt stoot im Allgemäine rächts.

E Stellewärtsüsteem het e Basis formula_3 (mä reedet au von e "formula_3-adische Zaalesüsteem"). Jedi Ziffereposizion het e Wärt, wo dr Potänz vo dr Basis entspricht. Für die formula_1-ti Posizion het mä e Wärt vo formula_6 (wenn d Posizion mit em niidrigste Wärt mit 0 nummeriert isch).

Mä berächnet dr Wärt vo dr Zaal indäm mä die äinzelne Zifferewärt formula_7 mit de Stellewärt formula_8 wo zuene ghööre multipliziert und denn die Produkt zämmezelt:

Zaalewärt = formula_9

formula_15




</doc>
<doc id="46874" url="https://als.wikipedia.org/wiki?curid=46874" title="Zahl">
Zahl

Zaale si abstrakti, mathematischi Objekt – Objekt vom Dänke –, wo sich historisch us Vorstellige vo dr Gröössi entwigglet häi. Mit ere Mässig bringt mä en Aspäkt von ere Beobachdig, wo als Gröössi verstande wird, mit ere Zaal in Verbindig, zum Bischbil bim Zele. D Zaale spiile dorum für die empirische Wüsseschafte e zentrali Rolle.

In dr Mathematik, wo d Zaale und iiri Struktur formal undersuecht, umfasst dr Begriff seer verschiidenartigi Konzept. Die häi sich as Verallgemäinerige entwigglet vo intuitive Zaalekonzept, wo s scho gee het, sodass män sä au as "Zaale" cha bezäichne, au wenn si zum Däil wenig Bezug zu de Konzept häi, wo ursprünglig mit Mässige verbunde gsi si. Mänggi vo deene Konzept si in dr Mathematik von grundleegender Bedütig und wärde in fast alle Däilgebiet verwändet.

S Konzept vo de natürlige Zaale goot in d Urgschicht zrugg. Mä brucht sä zum Zele und si häi e grundlegendi Bedütig. Vo öbbe 2000 v. d. Z. aa häi d Egüpter und d Babylonier mit Bruchzahle (razionale Zaale) grächnet. Z Indie het sich im 7. Jhd. n. d. Z. e Verständnis vom Null entwigglet und vo de negative Zaale. Irrazionali Zaale wie formula_1 oder formula_2 si in dr Blüetezit vom Islam iigfüert worde.

D Idee vo de imaginäre Zaale, wo mä mit ere die reelle Zaale spööter zu de bedütende komplexe Zaale erwiteret het, goot in die öiropäischi Rönessans zrugg. Dr Begriff vo dr reelle Zaal het mä aber erst im 19. Joorhundert richdig chönne klääre. Am Ändi vom 19. Joorhundert het mä zum erste Mol au unändlige Gröössene e prezise Sinn as Zaale chönne gee, und mä het au zum erste Mol die natürlige Zaale axiomatisch definiert. Wo mä am Aafang vom 20. Joorhundert die modärne Grundlaage vo dr Mathematik erschaffe het, häi au die bedütendste Zaalebegriff e vollständig formali Definizion und Bedütig überchoo.

Vom Begriff vo dr "Zaal" muess mä "Zaalzäiche" (au as "Ziffere" bezäichnet), "Zaalschrifte", "Zaalwörter" ("Numeral") und "Nummer" abgränze.




</doc>
<doc id="46875" url="https://als.wikipedia.org/wiki?curid=46875" title="Pappos">
Pappos

Dr Pappos vo Alexandria (; latin. Pappus) isch e griechische Mathematiker und Astronom gsi. Er het im 4. Joorhundert z Alexandria gläbt und isch äine vo de letschte bedütende Mathematiker vo dr Antike. 

Noch dr Suda, ere byzantinische Enzyklopedii, het dr Pappos zur Zit vom Kaiser Theodosius I. (379–395) gläbt, noch ere Notiz in ere Handschrift us em 10. Joorhundert aber under em Kaiser Diokletian (284–305). Sicher isch nume, ass er am 18. Oktober 320 z Alexandria e Sunnefinsternis beobachtet het. Wil er spööteri Sunnefinsterniss nit erwäänt, isch er woorschinlig in de letschte Joorzäänt vom 4. Joorhundert nüm wüsseschaftlig däätig gsi, es isch aber mööglig, ass er d Zit vom Kaiser Theodosius no erläbt het.

Si Hauptwärk si die "Mathematische Sammlige" (lat. "Mathematicae Collectiones"), won e Hauptkwelle si, für was mir über d Geometrii in dr Antike wüsse. Im Wääsentlige handlet es sich um e kommentierti Sammlig vo eltere Resultat, won er mit äigene Erkenntniss ergänzt het. Es si din under anderem Setz über Dobbelverheltniss, Involuzione, Chäigelschnitt, wo mä erst vil spööter gmerkt het, wie wichdig si si. Au die "zentrobarische Reegle" (hüte "Guldinsche Reegle") für zum dr Inhalt und d Oberflechi vo Rotazioonskörper bestimme, wo dr Jesuit Paul Guldin widerentdeggt het, si scho dört. Vo de acht Büecher vo de "Mathematische Sammlige" si nume no die letschte säggs und dr Schluss vom zwäite Buech handschriftlig vorhande.

Näbe de "Sammlige" het dr Pappos Kommentar zu verschiidene eltere Wärk gschriibe, so zu de "Elimänt vom Euklid" oder zum "Almagest" vom Ptolemäus. Er het au e Geografii gschriibe, und mä nimmt aa, ass d Geografii vom Moses vo Choren zum grösste Däil en armenischi Übersetzig vo Pappos sinere Geografii isch. Es isch mööglig, ass e Däil vom Kommentar vom Porphyrios zur Harmoniileer vom Claudius Ptolemäus vom Pappos stammt.

Under de verschiidene geometrische Setz, wo uf e Pappos zrugggöön, isch in dr modärne Geometrii vor allem dr so genannti "Satz vo Pappos-Pascal" vo Bedütig. Dä säit, ass bim ene Säggsegg, wo d Egge von em abwäggselnd uf zwäi verschiidene Graade lige, d Schnittpünkt vo dr Geegesite kollinear si.

Die ersti latiinischi Usgoob vo dr Mathematische Sammlig vom Pappos stammt vom Federico Commandino (Pesaro 1588, 1602, Venedig 1589, 2. Uflaag Bologna 1660). Nid din gsi isch s Fragmänt us em zwäite Buech, wo denn nonig bekannt gsi isch. Wo s dr John Wallis in der Savilian Library z Oxford gfunde het, het er 1688 en Übersetzig veröffentligt.





</doc>
<doc id="46878" url="https://als.wikipedia.org/wiki?curid=46878" title="Rationale Zahl">
Rationale Zahl

E razionali Zaal isch e reelli Zaal, wo as Verheltnis () vo zwäi ganze Zaale cha daargstellt wärde.

D Mängi vo alle razionale Zaale wird mit em Formelzäiche formula_1 (vo „Kwoziänt“) bezäichnet. Sie umfasst alli Zaale, wo mä as Bruch cha daarstelle, wo im Zeler wie im Nenner ganzi Zaale het. Die genaui mathematischi Definizion basiert uf Ekwiwalänzklasse vo Baar vo ganze Zaale. De razionale Zaale säit mä – bsundrigs in dr Schuel – au Bruchzaale, wäärend dr Usdruck Bruch (Dezimalbruch, Binärbruch, gwöönlige Bruch, gmischte Bruch ...) für bestimmti Schriibwiise von ere razionale Zaal verwändet wird.

Die ganze Zaale formula_2 si in de razionale Zaalen "enthalte": in dr Mängi vo de razionale Zaale git s e Däilmängi, wo zu formula_2 isomorf isch. Das gseet mä, wemm mä formula_4 as dr Bruch formula_5 daarstellt.

Die razionale Zaale formula_6 bilde e starre Körper. formula_6 isch dr chlinst Däilkörper vom Körper formula_8 vo de reelle Zaale, also si Primkörper.

E reelli Zaal isch genau denn razional, wenn si "algebraisch im erste Grad" isch. Die razionale Zaale si also e Däilmängi vo de algebraische Zaale formula_9.


</doc>
<doc id="46879" url="https://als.wikipedia.org/wiki?curid=46879" title="Karl Napf">
Karl Napf

Dr Karl Napf – mit-em richdiga Nama hoißt’r "Ralf Jandl" – (* 18. Dezember 1942 z Hirschberg em dômôliga Land Schlesien, heizodag an Doil vo Polen mit-em Nama Jelenia Góra) ischt a schwäbischer Dichter ond Satiriker.

Kurz nôch-em Zwoida Weltkriag isch d Familie Jandl zwangsweis vo Schlesien nôch Wirdaberg omgsiidlet. Deet isch der Bua em Städtle Vaihenga an dr Enz uffgwachsa ond uff dui Weis bald mit-em schwäbischa Dialekt vrtraut wôrra. Nôch seim Abi hôt’r an dr Uni Diibenga Jura studiirt. Wia-nr dô drmit ferdich gwäa ischt, hôt’r zonägscht amôl bei dr Steierverwaldong a Stell kriagt. Schbäter ischt’r en de bada-wirdabergisch Minischderialverwaldong uffgstiiga, wo-nr 27 Jôhr, bis zo seira Vrsetzong en da Ruhestand, zerscht beim Staatsminischderiom ond hendrher beim Wissaschaftsminischderiom gschafft hôt.

Ondr-em Pseidoniim "Karl Napf" hôt dr Ralf Jandl – oft em schwäbischa Dialekt – an Haufa Biacher vreffentlicht ond fir da Sidweschtrondfonk Heerschbiil gschriiba. Drzua noh hôt’r an "Schwäbischa Heimatkalender" rausgäa.




</doc>
<doc id="46880" url="https://als.wikipedia.org/wiki?curid=46880" title="Archimedisches Axiom">
Archimedisches Axiom

S sogenannte archimedische Axiom isch noch em antike Mathematiker Archimedes benennt, es isch aber elter und scho dr Eudoxos vo Knodos het s in sinere Gröösseleer formuliert. In ere modärne Fassig goot s eso:

En (aa)gordneti Grubbe oder en (aa)gordnete Körper, wo s archimedische Axiom din gältet, häisst "archimedisch (aa)gordnet".

Für e Körper formula_6 vo de reelle Zaale wird es mänggisch axiomatisch iigfüert. Mä cha allerdings mit de Axiom vom ene gordnete Körper und em Supremumsaxiom bewiise, ass die reelle Zaale archimedisch gordnet si.


</doc>
<doc id="46881" url="https://als.wikipedia.org/wiki?curid=46881" title="Kartoffeldämpfer">
Kartoffeldämpfer

D' Dämpfi isch bis in d' sibziger Joor in de Schwiinemascht zum gare vo Grumbiire iigsetzt worde.

D' Säu verdraage nämli keini raui Grumbiirre. Deswäge het mer die Grumbiire nochem ufläse dämpft un in enem Silo iiglagert. Meischt ware des mobili Dämpfene, die vo alle Buure gmeinsam gnutzt worde sin. Hüüte git's kum meh e funktionstüchtigi Dämpfi.

In Mappach gits no eini in Privatbesitz, wo vo de Eigetümer alli 2 Joor dene Verein usem Ort für e "Dämpfifescht" zur Verfügig gschtellt wird. De Erlös vo dem Fescht isch immer für e guede Zweck.



</doc>
<doc id="46882" url="https://als.wikipedia.org/wiki?curid=46882" title="Nyna Cantieni">
Nyna Cantieni

D Nyna Cantieni (* 28. Februar 1986 z Kuur) isch e Schwyzer Pop- un Jazzsängeri. 

D Nyna Cantieni isch z Kuur as Dochter vum Musikerbaar Roman un Dorothea Cantieni-Gnehm ufgwachse. As Chind het si Blockflete, Gyge un Klavier glehrt, mit 15 het si derno klassische Gsangsunterricht bi dr Altischti Stefania Huonder z Pfäffike SZ iberchuu. As aini vu dr Gwinnerne vum Bündner Jugedmusikwettbewärb het si mit 16 Johr e Haydn-Arie mit em Bündner Chamerorcheschter gsunge. 

No drei Johr klassischem Gsang het si au aagfange mit Jazz- un Popgsang. Anne 2004 het si z Disentis dr Gsangswettbewärb „Vusch 04“ gwunne. An dr Jazzschuel Züri het si ai Johr lang Unterricht in Jazzgsang bi dr Marianne Racine gnuu, derno het si sich entschlosse, Musikeri z wäre.

No dr Matura het si fimf Johr Jazz un Pop an dr Swiss Jazz School an dr Hochschuel vor Chünscht (HKB) z Bärn studiert un het dert im Summer 2008 e Bachelor of Art un derno anne 2010 e Master of Arts gmacht.

Syt 2005 unterrichtet si an dr Musikschuel Münchebuchsi, im Augschte 2010 het si au no ne Stell as Gsangslehreri am Konservatorium Bärn aagnuu.

D Nyna Cantieni het e baar Johr as Hintergrundssängeri fir e Huffe Schwyzer Musiker gsunge, unter anderem fir dr Duke, dr Gimma un d Sandee. Au as Jazzsängeri dritt si mit dr Band "9And more" syt e baar Johr uf.

Anne 2013 het d Cantieni unter ihrem Vorname "Nyna" ihre erscht Album «Gold» mit aigene Lieder in ihrem Bündner Dialäkt uusebrocht. Fir des Album het si mit dr Bärner Produzänte Ben Mühlethaler, SAD un Roman Camenzind zämmegschafft. Bi ne Dail Lieder hän au Gaschtmusiker mitgmacht, unter anderem d Steff la Cheffe, dr Gimmas Part, Breitbild un dr Tommy Vercetti. Im letschte Lied het e klassisch Strychquartett mitgwirkt. Stilistisch isch s Album e Mischig us Soul, R’n’B un Hip Hop. Zäme mit der Steff la Cheffe singt si ou Chinderlieder uf em Album Jimmy Flitz-ChinderWiehnacht mit em Roland Zoss.

Anne 2016 isch ihre zwait Album «Uma’s Songs» uusebrocht, wu s mee Soul din het.






</doc>
<doc id="46883" url="https://als.wikipedia.org/wiki?curid=46883" title="Stephan VI.">
Stephan VI.

Dr Stephan VI. (VII.) († 897) isch Papscht vu Mai 896 bis Juli oder Augschte 897 gsii, dervor au Bischof vu Anagni, wun ere vu syym Vorgänger Formosus derzue ernännt wore isch. Dää het dr Stephan au zum Kardinal ernännt.

D Umständ vu syre Papschtwahl sin nit klar, är isch aber unterstitzt wore vu aire vu dr mächtige remische Familie, em Huus Spoleto, wu um die Zyt mit andere Familien um dr Yyfluss uf s Papschttum gstritte ghaa het.

Dr Stephan isch vor allem bekannt dur dr Prozäss gege dr Formosus, wu as Lyychesynod bekannt woren isch un wu uf Druck vum Huus Spoleto zstand chuu isch. Bi däm Prozäss anne 897 isch em Formosus sy Lyych, wu schu syter nyyn Monet begrabe gsii isch, exhumiert, vor Gricht gstellt un wäge Mainaid un Usurpation verurdailt wore. Dodruf isch d Lyyche in dr Tiber gheit wore. Ehmoligi Aahnänger vum Formosus hän sy Lyych aber wider us em Fluss gfischt un hän e häälige begrabe. Erscht speter isch d Lyych wider in sy Grab z St. Peter zruckbrocht wore..

Dr Prozäss het en Ufstand uusglest, wu – drotz ass d Aastifter Lambert vu Spoleto un sy Mueter Ageltruda ihri Herrschaft iber Rom aafangs 897 widerhärgstellt ghaa hän – dodermit ufghert het, ass dr Stephan VI. yygspeert um im Summer 898 ufghänkt wore, isch.




</doc>
<doc id="46884" url="https://als.wikipedia.org/wiki?curid=46884" title="Liste der Päpste">
Liste der Päpste

D Lischt vu dr Päpscht fiert alli Bischef vu Rom uf. Die drage syt em 5. Johrhundert, noch em Vorbild vu dr Patriarche vu Alexandria dr Ehretitel Papa.

(hl.) = hailiggsproche •
(sel.) = seliggsproche •


</doc>
<doc id="46885" url="https://als.wikipedia.org/wiki?curid=46885" title="Bonifatius VI.">
Bonifatius VI.

Dr Bonifatius VI. († April 896) isch im April 896 formlos vu dr Gegner vu sym Vorgänger Formosus zum Papscht ernännt wore. S Amt vum Presbyter het er scho vorhär wäge me uusittlige Lääbe verlore. Sy Pontifikat het aber nit lang duurt, är isch scho fufzeh Däg no Amtsaadritt gstorbe. S isch s drittchirzescht Pontifikat vu dr Gschicht gsii. S Johr 896 isch dodermit e Dreipäpschtjohr gsii.



</doc>
<doc id="46891" url="https://als.wikipedia.org/wiki?curid=46891" title="Größe (Mathematik)">
Größe (Mathematik)

Gröössene wärde mathematisch as reelli Vilfachi von ere Äinhäit daargstellt, im Raame vom ene reelle Wektorruum, wo von ere Äinhäit erzügt isch. D Multiplikazion vo dr Äinhäit "x" mit ere reelle Zaal "r" häisst au Skalarmultiplikazion und wird as "rx" gschriibe. D Waal vo dr Äinhäit isch charakteristisch für d Art vo dr Gröössi, zum Bischbil für alldäägligi Gröössene wie d Lengi mit dr Äinhäit "Meter" (m), d Masse mit dr Äinhäit "Gramm" (g) oder Gäldwärt mit dr Äinhäit "Euro" (€). Dr grösst Aawändigsberiich isch d Füsik, won e Hufe füsikalischi Gröösse het.

Gröössene si scho in dr Antike implizit vom Eudoxos vo Knodos definiert worde. Sini Gröösseleer isch in de Elimänt vom Euklid überliiferet. Er het in ere die pythagoreischi Zaaleleer so verallgemäineret, ass au irrazionali Gröösseverheltniss iibezoge si. Sini Axiom und Rächnigsreegle, won er in Bewiis aagwändet het, mache d Iibettig vo antike Gröösse in e modärne Gröösseberiich mööglig. Zu de Eudoxische Gröössenaxiom ghöört under anderem scho s sogenannte archimedische Axiom. 

In de antike Wüsseschafte si scho vor em Euklid verschiideni Gröössene gebrüüchlig gsi, wie zum Bischbil d Lengi, d Flechi und s Volumen in dr Geometrii, d Zit in dr Füsik vom Aristoteles, oder d Duur und d Intervallgröössi in dr Muusigtheorii vom Aristoxenos. Über d "Elimänt" vom Euklid het dr Begriff vo dr Gröössi bis zum Ändi vom 19. Joorhundert kanonischi Gältig überchoo. No dr Peano isch in dr euklidische Dradizion gstande und het vo Gröössene (quantitates) statt vo positive reelle Zaale greedet. 

In dr Mathematik vom 20. Joorhundert isch denn dr Begriff vo dr Gröössi dur e Begriff vo dr reelle Zaal verdrängt worde, won e Abstrakzion vom Gröössebegriff isch, wil er die jewiiligi Äinhäit duet vernoochlässige. In dr modärne Füsik spiile Gröössene mit Äinhäite aber immer no e wichdigi Rolle. Dört isch dr Begriff aber uf füsikalischi Gröössene zuegschnitte; das isch uf dr äint Site e Verallgemäinerig, wo au komplexeri Gröössene mit Richdig (Vektore) mit iibezieht, uf dr andere Site aber en Iischränkig, wo Gröössene us andere Beriich nit duet berücksichtige.

Nicolas Bourbaki: "Elemente der Mathematikgeschichte", Göttinge 1971, Kapitel 12


</doc>
<doc id="46893" url="https://als.wikipedia.org/wiki?curid=46893" title="Achdorf (Blumberg)">
Achdorf (Blumberg)

Achdorf isch èn Ortsdeil von èrè Gmeind am öschtlichschtè Punkt vum Wuètèdal. Sie isch am 1. Januar 1972 dè Gmeind Blummbärg (Schwarzwald-Baar-Chreis, Badè-Württèbärg) aagliderèt worrè.

Zum Hauptort Achdorf ghöred d Ort Aselfingè un Überachè im Wuètèdal un d Ort Eschach un Opferdingè im Krottèbachdal, èm sognanntè Obberdal.
Im ehemõligè Gebièt vo Achdorf sin diè Wüschtungè Helzèhofè un Katzaunschtaigi südlich vo Achdorf, Weschbach un Müllifingè weschtlich vo Aselfingè, Bachreuthòf un Dampfhuusè nördlich vo Aselfingè im Aubachdal, Zimmerè un Keglingè im Dreiegg Opferdingè, Eschach un Berringè im Waald. Diè Wüstungè sin hüt no Bschtanddeil vo Landschaftsnämmè.

Achdorf lyt im Wuètèdal an èrè Stell, wo s Dal èn breiti Dalsollè uffwyst, èm Dalbeggi, wo mit Wuètèknüè bezeichnèt wörd. Flussobsi vo sellem Beggi erschtreckt sich d Wuètèschlucht, nõch èm Rächtsknick vo öppè 100 Grad, wo d Wuètè bim Wuètèknüè beschrybt, lyget in südweschtlicher Richtig, also flussabsi, d Wuètèflüè.
Öschtlich vom Dorf erhebt sich diè link Dalwangè zu dè sognanntè Blummbärger Pfortè. D Pfortè isch diè Stell, wo vor bis zuè nèrè Zit vor ca. 70.000 Johr s Urschtròmdal vo dè Donau gu Oschtè gschtreebt isch. D Wuètè sich bis zu dèmm Zitpunkt also dè Obberlauf vo dè Urdonau gsi. Hüt flüèßt in Gegèrichtig, also nõch Weschtè, s Schleifèbächle vo Blummbärg obbè abbè. D Pfortè bildet èn nidrigè Pass, wo flankyrt wörd vom Eichbärg im Nordè bzw. Nordoschtè vo Achdorf, un èm Buèchbärg im Südè bzw. Südoschtè vo Achdorf.

D Gründig vom Ort Achdorf gòt ca. uff s Johr 750 zrugg. D Gründig vo dè anderè, hüt no exischtent! Ort, gòt uff d Johr 802 (Aselfingè), 10. Johrhundert (Eschach un Opferdingè) un ca. 1300 (Überachè) zrugg. Genaueri Aagaabè lôn sich dört natürlich nimmi drèffè, well Hischtoriker nu Vomuètigè aaschtellè könned.

D Gmeind Achdorf isch durch villi Händ gangè. Vom 18. Johrhundert bis 1806 hèt d Gmeind zum Kloschter Sankt Bläsy ghört. Vom Johr 1806, nõchdèmm Napoleon Dütschland überrennt hèt, bis is Johr 1972 isch Achdorf è eigèschtändigi Gmeind im Landchreis Donaueschingè gsi. Nõch dè Chreisreform sin Deili vo dè ehemõligè Gmeind èm Landchreis Waldshuèt zuèkeit, wa dè betroffenè Bewooner vom Wyler a dè Wuètèmülli bis hüt missfallè duèt, well s für d Achdorfer un Ewèdinger gu Donaueschingè übber Huusè vor Waald vill nôcher isch wiè uff Waldshuèt.

Achdorf isch stark landwûrtschaftlich brägt; es wörred abber nu no wènnigi Höf im Haupterwèrb gfüürt.

Vo Nord nõch Süd durchschnydet d K 5742 dè Ort. Si vobindet d Ortschaftè Achdorf, Eschach un Opferdingè mit dè Nõchbõrört Fiètzè im Südè, un Huusè vor Waald im Nordoschtè. Dè Strõßèabschnitt Achdorf-Fiètzè stòt ußerdèmm unter Denkmõlschutz un wörd vo dè Yheimischè nit nu wegè dè intresantè Streggèfüürig gèrn als "Wellblèchwäg" bezeichnèt. 
D Chreisstrõßè 5747 un 5743 sin d Strõßè vo Achdorf gu Blummbärg bzw. in Richtig Wuètèmülli bis zu dè Chreisgränz, wo obber- un unterhalb vo dè Wuètè bildet wörd, d K5744 vobindet Opferdingè mit Berringè.
Ußerdèmm git s meereri Gmeindstrõßè, wo s Achdorfer Dalbeggè mit dè Ort Luusä, Blomegg un Ewèdingè im Landchreis Waldshuèt vobindè.

Diè im Johr 1890 eröffneti Sauschwänzlebaan het urschprünglich durch d Wuètèflüè übber Achdorf, Huusè vor Waald mit Donaueschingè bzw. mit dè Höllèdalbaan vobundè wörrè. Uffgrund vo dè Wûrtschaftskrisè 1873 hèt diè Badischi Staatsysèbaa d Blaanigè 1875 schlièßlich voworfè. D Streggi im Wuètèdal hèt denn 15 Johr als Èndschtation diènt, bis d Sauschwänzlebaan ca. 3-4 km öschtlich un barallèl zu dè Wuètèflüè übber Fiètzè un Zollhuus uff d Baar gfüürt worrè isch.

I dè Gmeind Achdorf hèt dè berüümte Dichter Josef Viktor vo Scheffèl (1826–1886) mèngmòl i dè "Linde zu Achdorf" logyrt, welli hüt "Scheffellinde" heißt.
Z Achdorf git s èn Ortsvorschteher, wellè im dotal sechsköpfigè Ortschaftsrõt vo Achdorf vorschtòòt.

Achdorf vofüègt übber è Huus für Feriègäscht, wo "Haus des Gastes" betitlèt isch. Witerhy fungyrt s Dorf am Wuètèknüè sit dè Widderentdeckig vo dè Wuètèschlucht als touristischi Attraktion als unterè Èndpunkt für Tourè i d Wuètèschlucht. Selli Bosition isch sit dè Eröffnig vo dè Wanderroutè "Schluchtèschteig" witer gfeschtigèt worrè, well diè 2. Etappè diräkt am Aafang durch Achdorf durrè füürt.


</doc>
<doc id="46894" url="https://als.wikipedia.org/wiki?curid=46894" title="Archimedische Körper">
Archimedische Körper

Die archimedische Körper si e Klass vo regelmäässige geometrische Körper. Charakteristisch für sä isch, ass mä iiri Egge nit vonenander cha underschäide. Je noch däm wie mä sä zelt, git s 13 oder 15 sonigi Körper. Si si noch em antike griechische Mathematiker Archimedes benennt, wo sä alli vermuetlig scho im dritte Joorhundert vor dr Zitewändi entdeggt het. D Schrift drüber vom Archimedes isch nit erhalte, es isch nume e Zämmefassig vom alexandrinische Mathematiker Pappos (4. Joorhundert noch dr Zitewändi) überliiferet.

Die platonische Körper si e Klass vo geometrische Körper, wo no regelmäässiger si. Bi iine si au alli Fleche gliich.




</doc>
<doc id="46896" url="https://als.wikipedia.org/wiki?curid=46896" title="Achdorf">
Achdorf

Achdorf heißet folgendi geographischi Objèkt:


</doc>
<doc id="46899" url="https://als.wikipedia.org/wiki?curid=46899" title="Deutsche Bundesbahn">
Deutsche Bundesbahn

Diè Dütschi Bundesbaan (DB) isch d Staatsbaan vo dè Bundesrepublik Dütschland gsi. D Bundesbaan isch è nichträchtsfähigs Sondervomögè vo dè Bundesrepublik, wo abber in eigenem Namè voklagt wörrè un selbscht klagè hèt könnè.

Zum 1. Januar 1994 isch si zämmè mit dè Dütschi Reichsbaan i dè handelsrächtlich organisyrti Kapitalgsellschaft Dütschi Baan AG uffgangè.

Nõch Endi vom Zweitè Weltkrièg 1945 hèn d Besatzigsmächt dè Betrièb vo dè in den Besatzungszonen verbliebenen Teile der Deutschen Reichsbahn übbernõ.

Unter dè Bezeichnig "Obberbetrybsleitig United States Zone" z Frankfurt am Main sin diè i dè amerikanischè Zonè befindlichè Rychsbaandirektionè Augschburg, Frankfurt am Main, Kassel, Münchè, Regensburg un Stuègètt (für d Baanè z Württèbärg-Badè) zämmègfasst. Für diè Britischi Besatzigszonè sin unter Generaldirèktor Max Leibbrand z Bylefäld d Rychsbaan-Generaldirèktion für diè Rychsbaandirèktion Essè, Hamburg, Hannover, Köln, Münschter (Weschtfalè) un Wuppertal bildet worrè. Mit dè Bildig vo dè Bizonè isch dodruus 1946 diè "Hauptvowaltig vo dè Ysebaanè vo dè amerikanischè un britischè Besatzigsgebièt" entschtandè. Selli hèn 1947 iren Sitz nõch Offèbach am Main volait un sich in „Dütschi Rychsbaan im Voeinigtè Wûrtschaftsgebièt“ umbenamst. Mit dè Gründig vo dè Bundesrepublik Dütschland 1949 isch d Umbenennig mit Wûrkig vom 7. September 1949 in „Dütschi Bundesbaan“ erfolgt.

I dè französischè Besatzigszonè sin d Ysebaanè i dè Betrybsvoeinigung vo dè Südweschtdütschè Ysebaanè mit Sitz z Speyer zämmègfasst worrè. D Betrybsvoeinigung hèt diè Ysebaadirektionè Karlsruè (i dè US-Zonè glegè), Mainz un Saarbrüggè umfasst. Nõchdèmm s Saarland uss dè französischè Zonè usèglöst worrè isch un è eigni Staatsbaan – d Ysebaanè vom Saarland – erhaaltè hèt, isch s rèschtliche Netz vo dè Ysebadirektion Saarbrüggè uff diè neu Direktion Tryr übbergangè. Nõch dè Umbenennig in Dütschi Bundesbaan isch d Betrybsvoeinigung mit sellèrè voeinigt worrè. 

Mit dè Voabschydig vom Bundesbaagsetz zum 1. Juli 1952 isch selli Voeinigung legitimyrt worrè. Si isch dõmit zu dè einheitlichè Staatsbaan i dè Bundesrepublik Dütschland worrè.

1957, nõch èm Aaschluss vom Saarland a d Bundesrepublik, sin au d "Ysebaanè vom Saarland" (EdS) dè DB aagschlossè worrè.

1991 hèt dè Bund langfrischtigi Schuldè vo dè Bundesbaan i dè Höchi vo 6,4 Milliarden Euro übbernõ.

Kennzeichnend für d DB isch èn Wettbewèrb mit èm Strõßevokeer um d Aadeil am Vokeersmarkt, wo uffgrund vo dè Massèmotorisyrung immer schärfer worrè isch. Um dè Koschtèdrugg z entgò, hèt d Staatsbaan in großem Raamè Nebenstreggè stillglait, wo als unrentabel ygschätzt worrè sin. 

Folgendi Transportleischtigè sin regischtryrt:

Anderersits git s au Vosuèch, dè Betrièb uff Nebbèbaanè widder attraktiver z machè, um witeri Streggèschtilllegigè vohinderè z könnè. È Byschpill dõdefür isch d Yfüürig vo dè "City-Baan" (CB).

Èrscht sit dè 1990er Johr bemühed sich einigi vo dè neu gründetè Vokeersvobünd um è Reaktivyrig vo Baanè in ländlichè Regionè. Ergänzendi Neubautè sin dõgegè bis uff einigi Fèrnvokeers-, Hochgschwindigkeits- un S-Bahn-Streggè in voglychswys gringem Umfang erschtellt worrè.

A Nebbèstreggè sin voeinzelt Trassèmodifikationè vorgnõ worrè. Byschpill dõfür sin d Volegig vo dè "Biggedalbaan" sowiè dè "Innerstedalbaan" uffgrund vom Bau vo Dalschperrè.
Als Bewûrtschafterin vo dè Spys- un Schlõfwagè sowiè dè Gaschtronomy isch diè "Dütschi Schlõfwagè- un Spyswagègsellschaft" (DSG) gründet worrè.

Stattdessè isch èn Strukturwandel bi dè Traktionsartè durrègefüürt worrè, bi dèmm am Ènd d Dampflokomotyvè nimmi bruucht worrè sin un durch moderni Elegtro- un Disellokomotyvè ersetzt worrè sin (Abschtellig vo dè letschtè Dampflok im Dezember 1977). Glychzitig sin fascht alli Hauptschtreggè i dè aaltè Bundesrepublik Dütschland elegtrifizyrt worrè sin. Für d Faargascht im Personèvokeer hèt dè Strukturwandel d Yfüerig vo neuè Zuggattigè wiè dè "InterCity" (IC) un èm "Trans Europ Express" (TEE) zur Folg cha. S Konzèpt un d Entwicklig vo dè Schinnèfaarzüüg für dè "ICE" gôn ebbèfalls uff Blanigè vo dè DB zrugg.

Im Güètervokeer isch dè Vosand vo Stügggüèter vollschtändig ygschtellt worrè, nõchdemm dè Wettbewèrb gegè s Speditionsgewerbe nimmi durrèzhaaltè gsi isch. Infolg vo sellèrè Entwicklig sin è großi Aazaal vo Rangyrbahnhööf stillglait worrè. Im glychè Zitraum isch dè Transport vo Massègüèter wiè Kollè odder Eisèèrz ebbèfalls zrugg gangè.

Uffgrund vo dè schlechtè Wettbewèrbsfähigkeit (hochi Koschtè, langi Umladezitè vo dè Güèterwägè uff Rollböck bzw. Rollwägè usw.) sin ußerdèm alli bundesbaaneignè Schmalschpurbaanè (ußer dè "Wangerooger Inselbaan") dè Reiè nõch stillglait worrè.

1985 isch d DB immerhy no dè drittgröschte Arbeitgeber i dè Bundesrepublik Dütschland gsi un hèt 322.383 Mitarbeiter beschäftigt, wôrend sie Mitti vo dè 1970er no dè gröschte Arbeitgeber (vor dè Dütschè Bundesposcht) gsi isch. Im Zuug vom Programm „DB 90“ hèt s Unternèmmè i dè 1980er Johr wettbewèrbsfähiger gmacht wörrè söllè.

Am 25. Oktober 1993 hèt d DB z Frankfurt am Main èn neu errichtetè Gebäudekomplex mit 1.059 Büros bezogè. Er hèt aaschlièßend bis 2000 dè Dütschè Baan als Zentrale un denõch èm Vorstandsressort Personèvokeer als Sitz diènt

I dè Gschichtè vo dè Dütschè Bundesbaan hèn sich è Reiè vo schwerè Unfäll ereignet. Bsunders s Johr 1971 isch, unter anderem mit dè Zugùglück vo Aitrang un Dahlerau, i d Gschichtè vo dè Bundesbaa ygangè.

Für d Güèterbeförderig, bsunders bi dè Zuèschtellig vo Güèter absits vo irè Gleisalaagè, hèt d DB eigni Lkw bsessè. Drübber usè sin zaalrychi Fuurunternèmmer ebbèfalls im Stüggguètberych für d Unternèmmè gfaarè. D DB hèt i dè 1960er un 1970er Johr als einè vo dè gröschtè Lkw-Halter z Dütschland goltè. Nebbè dè konventionellè Lkw hèn sich im Fuurpark au voschidni Sonderfaarzüüg gfundè.

Dè ländlichè Rùùm, deilwys au als Ersatz für dè Personèvokeer uff unwûrtschaftlichè Baanschtreggè, hèt d DB oftmals durch dè Bahnbus erschlossè un mit größerè Baanhööf voknüpft. Wiè diè meischtè Diseltrybfaarzüüg im Schinnèvokeer hèn d Baanbus è roti Lackyrig gha. Sellè Gschäftszweig isch schu zu Zitè vo dè DR entschtandè. 
D DB hèt in Zämmèarbèt mit dè "ÖBB" un dè "SBB" Passagyrdiènscht uff èm Bodèsee un ab 1951 zämmè mit dè "DSB" d Ysebaafäärè Großenbrode–Gedser zwischè m Baanhof Großenbrode Kai un Gedser bedribbè, wo spòter durch d Vogelfluglinniè ersetzt worrè isch. Es isch au èn Inselfäärdiènscht zu dè Inslè Wangerooge unterhaaltè worrè. D DB hèt dõfür eigni Schiffe ghaa.

D Bundesbaan hèt sich in vir Stufè gliderèt:
Dè Diènschtstellè vom Ußèdiènscht sin d Generalvodrèttigè glychgschstellt gsi.

Dè Bundesbaan isch d Baanbolizei agliderèt gsi.

Für d Kommunikation isch BASA vowendet worrè.

D Bundesbaan isch von èm Vorschtand gleitet worrè, dè uss füüf Personè bschtandè hèt. D Vorschtandsmitglyder sin glychberechtigt gsi, dè Vorsitzende vom Vorschtand hèt d Amtsbezeichnig „Erschter Bräsident vo dè Dütschè Bundesbaan“ drait, alli übrigè Vorschtandsmitglyder d Amtsbezeichnig „Präsident vo dè Dütschè Bundesbaan“. Sie sin alli i dè Besoldungsgruppè B 11 ygruppyrt worrè. Umgangssprõchlich isch dè Èrschti Bräsident au „Bundesbaanbräsident“ gnennt worrè.

Erschti Präsidentè sin gsi

Dè i dè sowjetischè Zonè un Wescht-Bèrlin voblibbenè Aadeil vo dè aaltè Dütschè Rychsbaan isch i dè DDR uss statusrächtlichè Gründ unvoändert unter m Nammè Dütschi Reichsbaan übbernõ worrè.

Beidi dütschi Staatsbahnè sin bi dè Baanreform gmeinsam mit dè Wescht-Berliner Vowaltig vom ehemõligè Rychsbaanvomögè am 1. Januar 1994 im Bundesysebaavomögè uffgangè. Dè unternemmerische Deil zum Erbringè vo Ysebaavokeersleischtigè un zum Betrybè vo dè Ysebaainfraschtruktur isch uff diè dõfür gründete Dütschi Baan Aktiègsellschaft am 5. Januar 1994 uusglideret worrè. Diè hoheitlichè Uffgabè sin am sèlbè Dag uff s Ysebaa-Bundesamt übbergangè.




</doc>
<doc id="46900" url="https://als.wikipedia.org/wiki?curid=46900" title="Lichtsignal">
Lichtsignal

Als Lichtsignaal wörd bezeichnèt:



</doc>
<doc id="46902" url="https://als.wikipedia.org/wiki?curid=46902" title="Zugfahrt">
Zugfahrt

È Zuugfaart isch im fahrdiènschtlichè Sinn è bschtimmti Form vo Faartè mit Schinnèfaarzüüg uff èm beschtimmtè Laufwäg. In offiziellè Regèlwärk wörd dè Begriff Zuug uusschlièßlich im Sinn vo Zuugfaartè vowendet; so definyrt mo diè dütsch EBO in § 34 Abs. (1) EBO:

Als entscheidendes Kriterium isch dõdeby dè Übbergang uff diè freii Streggi erwäänt. Sell Kriterium isch abber insowit veraaltet, well mit dè Yfüürig von elektronischè Stellwärk (ESTW) vomeert ehemôligi drennti Betrièbsschtellè uss sicherigstechnischer Sicht zu einèrè Betrièbsschtell zämmègfasst wörrè sin. Diè vormôls als Zuugmeldeschtellè fungyrendè Betrièbsschtellè wörred denn immer no als Gränzpünkt vo dè freiè Streggi uffgfasst. Zum Byschpill sin dè Hauptbaanhof Dresdè, dè Dresdè-Mitti un dè Baanhof Dresdè-Neuschtadt Baanhofsdeil vom Ysebaaknotè Dresdè. Diè dezwischèligendè "freiè Streggè" orièntyret sich dört a dè Gränz zu dè früèner eigèschtändigè Baanhööf.

Faartè, diè nit uff d freii Streggi übbergänn, könnet au als Rangyrfaart durrègfüürt wörrè un unterliget denn ehner grundsätzlich anderè (d. h. eifacherè) faardiènschtlichè Behandlig als Zuugfaartè. Zuugfaartè öppè findet entsprechènd dè technischè Uusrüschtig uff èm gsicherètè Faarwäg statt un wörred mit eim Hauptsignaalbegriff zuèglôô; Nöcheres dezuè isch i dè Faardiènschtvorschrift greglèt.

Übber diè gnaui physischi Bschaffèheit von èrè Zuugfaart macht d EBO bis uff Ufflaagè u. a. zu dè Zuuglängi, dè Högschtgschwindigkeit un èm Füürè vo Signaal am Zuug keini nöcherè Aagaabè; insofern könnet au einzelni faarendi Lokomotyvè bzw. Trybfaarzüüg, Messzüüg un zu nèrè Übberfüürig vokeerendi Arbètsmaschinnè als Zuugfaart vokeerè. Im Ysebaanerjargon wörd è einzeln faarendi Lok au als "Lokfaart" benamst.

Jedi Zuugfaart vofüègt übber è (daagwys regionali) eidüütigi Zuugnummer. Glychi Faarzüüg könnet nõchenand meereri Zuugfaartè absolvyrè (mit unterschidlichè Zuugnummerè). Ebbèso isch es möglich, wòhrend èrè Zuugfaart unterwägs d Faarzüüg (komplett odder deilwys) z wechslè (Kurswägè), woby dièselb Zuugfaart fortgsetzt wörd (unter dè glychè Zuugnummerè).


</doc>
<doc id="46903" url="https://als.wikipedia.org/wiki?curid=46903" title="Archimedische Schraube">
Archimedische Schraube

En archimedischi Schruube isch e Fürderaalaag, wo e «Schnägg» in dr Form von ere Schruube e wääsentlige Däil von ere isch. Die klassischi Aawändig vo dr archimedische Schruube isch dr Dransport vo Wasser uf e hööchers Nivoo zum s Land bewässere oder entwässere. Iiri Erfindig wird em antike griechische Mathematiker und Ääscheniöör Archimedes in dr Zit vom 3. Joorhundert v. d. Z. zuegschriibe. S Brinzip vo dr archimedische Schruube wird in modärne Förderaalaage, sogenannte Schnäggeförderer, aagwändet.

S Schnäggegwind befindet sich im ene Droog oder ere Rööre, wo äng aabasst isch, und cha sich um iiri Middelaggse drülle. Dr Schnägg und dr Droog bilde Kammere, wo s Wasser in ene stoot. Die Kammere si gege oobe und gege unde dur Abschnitt vo dr Windig vom Schnäggegwind begränzt. Wenn sich dr Schnägg dräit, beweege sich alli Kammere in Richdig vom Andi vom Schnäggegwind. Dört lauft s Wasser us dr Kammere uuse, wil dr Droog ufhöört und d Kammere sich uflööst. Am Aafang vom Schnäggegwind entstoot gliichzitig e nöiji Kammere, wo sich mit Wasser us em Zuelauf uffüllt.

Die archimedischi Schruube isch e Sonderfall vom Schnäggeförderer, wil do nume d Schwerchraft middelbar usgnützt wird, zum s Fördermedium z dransbortiere. Wäge däm cha mä mit dr archimedische Schruube nume horizontal oder schreeg ufwärts fördere, wäärend Schnäggeförderer Güeter au sänkrächt chönne fördere.




</doc>
<doc id="46904" url="https://als.wikipedia.org/wiki?curid=46904" title="Schneckenförderer">
Schneckenförderer

Schnäggeförderer si Förderaalaage für Schüttgüeter, wo uf em Funkzionsbrinzip vo dr archimedische Schruube basiere. S Schnäggegwind lit im ene Droog und wird mäistens vom ene Motor aadriibe. Schnäggeförderer dransbordiere entsprächendi Güeter über meereri Meter, mit Hilf vo Zwüschelaager bis zu 60 Meter. D Förderläistige bewege sich zwüschen e baar cm³/h bis zun e baar hundert m³/h.

Dur d Schwärchraft oder wäg de Rybig vom Transportguet a de Troogwänd werd e Draiig vom Material mit em Schnägg verhindered. Säb werd eso fortlaufend witertransportiert. Isch bi me höche Füllgrad d Rybig a de Wand chlii, so rotiert s Guet nu quär zu de Achse vom Schnägg und werd nöd transportiert. Bi me Transport i de Sänkrächte muess drum dur Fliechraft Wandrybig erzügt wärde, wa bedüted, as e höchi Draizahl vo 250 bis 400 Umdraiige pro Minute nötig sind.

Mit eme Schnäggeförderer isch es möglig s Förderguet horizontal, schräg und sogär wärtikal z transportiere. Au chöned während em Transport Verarbeitigsschritt wie Mische, Entwässere oder Komprimiere duregfüert wärde. Chüele oder Tröchne vom Förderguet isch wärend em Transport ebefalls mögli.

Mä cha alli mööglige Güeter mit Schnäggesüsteem fördere. In dr Braxis sis staubförmigi Bulver, chörnigi Granulat, halbfüechti und faserigi Stoff und Flüssigkäite. Si wärde under anderem in Geträidesilo iigsetzt, bi de Hackschnitzel- und Pellethäizige, bi Kunststoffmaschine (Extruder) oder im Fleischwolf. Festi oder zeechi Masse wärde mit Extruder in Beckereibetriib oder in Kunststoffsprützmaschine gförderet. 

Chlääbrigi Substanze si weniger gäignet, wie au Fördergüeter, wo us grobe Stück bestöön oder wo liicht chönne usenanderbräche oder verkwätscht wärde.

Wil s Förderguet vom Schnäggegwind immer au gmischt wird, isch s mööglig, ass mä sä in Zemäntbrodukzionsaalaage au verwändet, zum dr Beton mische. Mä git drochnigs Raugmäng, Wasser und Zuesatzstoff im gewünschte Verheltnis gliichzitig in e Schnäggeförderer iine, und am andere Ändi chunnt dr Beton guet gmischt uuse.

In Klärwärk wärde Schnäggebumpaalaage zum Dräckwasser und Schlamm dransportiere seer alt (bis zu 50 Joor), häi gueti Wirkigsgrad, wo fast konkurränzlos si, und chönne au no Grobstoff fördere.


</doc>
<doc id="46908" url="https://als.wikipedia.org/wiki?curid=46908" title="Athenäus von Naukratis">
Athenäus von Naukratis

Dr Athenäus vo Naukratis oder Athenaios vo Naukratis (, latiin. Athenaeus Naucratita, sälte Naucratitus; het am Ändi vom 2. oder am Aafang vom 3. Joorhundert gläbt) isch e griechische Rhetor und Grammatiker us Naukratis in Egüpte gsi. Dr Athenaios het zerst z Alexandria gläbt und spööter in dr Hauptstadt Rom. 

Si Hauptwärk si d "Deipnosophistai" (griechisch Δειπνοσοφισταί; dütsch "Gastmool vo de Gleerte") in ursprünglig 30 Büecher, wo in dr Überliiferig uf 15 reduziert si, vo dene si vo de erste drei Büecher nume Uszüüg erhalte. Noch em literarische Vorbild vom Platon sim "Symposion" verzelt dr Athenaios sim Fründ Timokrates vom ene Gastmool. Dr Gastgääber Publius Livius Larensis und 29 Gest schwätze über die altgriechische Sitte und Brüüch, s Alldaagslääbe und die zitgenössischi Kunst und Wüsseschaft. Drbi zitiere si fast 800 antiki Autore und mee as 10'000 Teggstziile. Dr Filolog Egidius Schmalzriedt het dänggt, das Wärk ghööri sim Inhalt nooch zum „Abstrusiste und Ungniessbarste, was je gschriibe worde isch: ooni Sinn für Komposizion und lääbigi Daarstellig“. Aber die Sammlig ersetzt zum Däil dr Verlust von e Hufe Wärk vo Schriftsteller im Altertum und git e Blick uf die domoolige Lääbensgwoonhäite, wo üsserst wärtvoll isch. 

D Überliiferig stützt sich in erster Linie uf e Kodex, wo 1423 us Konstantinopel uf Italie brocht worde isch. 1514 isch bim Aldus Manutius en Usgoob im Druck erschiine, wo dr Marcus Musurus uusegee het und wo 2012 für 45'000 Schwizerfranke verchauft worde isch. 

D Standardusgoob vom Teggst isch die, wo dr Georg Kaibel uusegee het. Bim Zitiere verwändet mä mäistens d Zelig vo de Site in dr Usgoob vom Isaac Casaubon, wo d Abschnitt mit Chliibuechstabe markiert si. Dr vollständigi Teggst isch nume im ene äinzige Manuskript (A) erhalte, d Uszüüg si in zwäi Manuskript (C und E) erhalte.





</doc>
<doc id="46909" url="https://als.wikipedia.org/wiki?curid=46909" title="Athenaios">
Athenaios

Athenaios () isch dr Naame vo dene Persone:



</doc>
<doc id="46911" url="https://als.wikipedia.org/wiki?curid=46911" title="Katapult">
Katapult

Mit Katapult (altgriech. καταπέλτης "katapeltēs", κατά "kata" „gegen“ und πάλλειν "pallein" „schlöidere“), au "Wurfmaschine", bezäichnet mä e groossi Färnwaffe, wo nit dragbar isch und wo Gschoss mit Hilf vo mechanischer Energii us em Ruezuestand stark beschlöinigt.

D Bezäichnige vo de verschiidene Bauforme vo Katapult si nit äihäitlig. Si variieren stark vo dr Epoche und dr Sprooch wo dennzumol vorgherrscht het. 

Grundsätzlig si zwäi Brinzipie iigsetzt worde: d Fääderchraft und d Zugchraft. S Ziil isch s gsi, ass s Gschoss e möögligst hoochi kinetischi Energii überchunnt und dass es möögligst sis Ziil drifft. Bi Katapult mit eme Heebelarm isch am Ändi vom Heebelarm au no e Schlöidersäili aagmacht gsi, wo äänlig wie e Schlöidere funkzioniert het oder es het en Art Löffel oder Chorb am Ändi vom Heebelarm ghaa, wo mä s Gschoss dri doo het.

D Fääderchraft isch für liichti und middleri Katapult s gäignete Brinzip. D Chraft wird von ere Blattfäädere oder ere Torsionsfäädere (Torsionsgschütz) erzügt. Zum e gröösseri Energii chönne spiichere, het mä mänggisch bäidi Brinzipie gliichzitig usgnützt. 

Middleri und groossi Katapult häi d Schwerkraft usgnützt und d Zugchraft vom ene Gegegwicht brucht. Bi chliinere Modäll het mä au d Zugchraft vo Mensche iigsetzt. Bi dr Blide bzw. em Trebüsche isch am Ändi vom Heebelarm non e Schlöidersäili gsi.


</doc>
<doc id="46912" url="https://als.wikipedia.org/wiki?curid=46912" title="Wehr (Wasserbau)">
Wehr (Wasserbau)

È Weer (au Stauweer, Stauwärk; au Wuèr, Werchè, Weri oder Legi) isch im Wasserbau è Stauaalaag, wo èn Zuèfluss odder Abfluss von èm Gwässer abschlièßt. Weer könnet zitwys übberschtrömt odder durchschtrömt (odder beides glychzitig) sy. Si wörred im Allgemeinè zämmè mit anderè Aalaagè (z. B. Wasserchraftwärk, Schlüüsè, Staudamm) errichtet un betribbè.

Dè Berych unterhalb vom Weer wörd als Unterwasser, dè obberhalb als Obberwasser benamst. S drübber flüèßendè Wasser keit hinter m Weer in è Toosbeggi. S Toosbeggi ka durch è Schwelli abgschlossè wörrè, wo dè Stabilisyrig vom Wächselschprung diènt. Übber großè feschtè Wearaalaagè wörred mengmoll Flussbruggènè baut. È chlyni Bauform vom Weer isch d Stellfallè.

Diè erschtè Weer hèt s scho vor 5.000 Johr gää. Früèni Weer sin als feschti Ybautè i dè Fluss aaglait worrè, un sin dõmolls meischtens für d Zuèleitig vom Wasser guèt gsi, um è Mülli z betrybè odder für d Yleitig in èn Kanal für èn anderè Zwèck (Wasservosorgig, Bewässerig). Stauweer könnet flachi Gwässer schiffbar machè, stelltet anderersits abber bsunders für d Großschifffaart erheblichi Hindernis dar.

Weer könnet voschidnè Zwèck diènè (oft au meerèrè Zwèck glychzitig):

Als Stauzyl wörd dõby dè vorgschribbene Wasserschtand im Obberwassèr bezeichnet, wo entschprechend dè Zwèckbeschtimmig vom Weer für dè Regèlbetrièb aagschtrebt wörd un dè mit Rücksicht uff Wassèrmnutzer, wo am Obberlauf vom Gwässer liget, nit übberschrittè wörrè darf. Kurzzitigi Übberschritigè sin bi Hochwassèr, in Uusnaamesituationè, nit immer z vomydè. S "Högschste Stauzyl" stellt d maximaalii Wassèrschpygelhöchi bim Bemessigshochwassèrabfluss dar. D Wasserschtandsbeschtimmig erfolgt mit èm Pegèl.

Messweer diènet dè Durchflussmessig von èm Flièßgwässer mit Hülf von èrè Weerblattè.

Weer mit Staukörper ohni Voschluss
Bi beweglichè Weer lònn sich im Bedarfsfall d Voschlüss zum Deil odder ganz besitigè.

Hütt enthaaltet Weer meischtens zmindescht deilwys beweglichi Elemänt (sognannti Schütz), mit dennè è dinamischi Abflussregulyrig möglich isch. Moderni Weer enthaaltet au hüüfig èn Fischpass, èn Weerschteeg, è Bootspassagè odder sogar èn Fisch-Kanu-Pass.




</doc>
<doc id="46916" url="https://als.wikipedia.org/wiki?curid=46916" title="Lukian von Samosata">
Lukian von Samosata

Dr Lukian vo Samosata, (, lat. Lucianus Samosatensis, L(o)ukianos (* um 120 z Samosata; † noch 180 [noch andere Kwelle um 200] woorschinlig z Alexandria), isch e bekannte griechischsproochige Satiriker in dr Antike gsi.

Si Geburtsstadt Samosata am Oberlauf vom Euphrat isch vor em Lukian d Hauptstadt vom Köönigriich Kommagene gsi und isch denn in die römischi Browinz Syria iigliideret worde; iiri Ruine lige hüte in dr Nööchi vo dr Stadt Samsat in dr Südtürkei. Dr Lukian sälber bezäichnete sich dorum as Syrer.

Er isch dr Soon vo äifache Eltere gsi und het bi sim Groossvater e Bildhauerleer afo mache, het das aber churz druf ufgee und het Rhetorik afo studiere. Mä nimmt aa, ass er denn as Grichtsredner oder freie Schriftsteller het afo schaffe. Er isch immer wider im Middelmeerruum umegräist (Athen, won er mee as zää Joor gläbt het, Olympia, Rom und Gallie, won er as Leerer gschafft het). Er het e chli Latiinisch chönne. Won er alt worde isch, het er e Boste bim egüptische Statthalter z Alexandria überchoo und isch woorschinlig dürt au gstorbe, au wenn s Kwelle git, wo sääge, ass er z Athen gstorbe sig. Sini wichdigste Wärk het er wääred dr Regierigszit vom Kaiser Marcus Aurelius (161–180) gschriibe oder scho in dr Zit vom Kaiser Commodus.

Achzig Wärk wärde under sim Naame ufgfüert, öbbe 70 von ene gälte as ächt. Dr Lukian het immer in dr klassische altgriechische Sprooch us em 5. und 4. Joorhundert v. d. Z. gschriibe und nit in dr Koine vo sinere Zit. Am Aafang het er liichti Dialog verfasst, wo vom Alldaagslääbe handle und het in ene über gsellschaftligi, filosofischi und theologischi Theme gschriibe und d Religion kritisiert - "Göttergsprööch"). Er het d Verschwändigssucht vo de Riiche gäisslet ( - "Timon oder Misanthrop"; - "Der Parasit"), het die schlüpfrig Gwärb belüüchdet ( - "Hetärengespräche") und het sich über d Dummhäit lustig gmacht ( - "Der ungelehrte Büchernarr"). 

Im Alter het er denn bissigi Bricht und Dialog im Stil vom Menippos verfasst und in ene historischi Gstalte us dere Zit aagriffe ("Alexander" über Alexandros aus Abonuteichos, "Peregrinos"). Er het dr Filosofiebetriib bloossgstellt ( - "Verkauf von Leben"), wo scho lang nüme das gsi isch, won er gschiine het (Φιλοψευδής - "Der Lügenfreund").

Drnääbe het dr Lukian Wärk gschriibe, wo sich mit grundlegende Frooge usenandergsetzt häi und vilmol wäiss mä nid so rächt, wie vil Satire isch (bsundrigs wichdig für s Verständnis vo dr antike Historiografii isch - "Wie man die Geschichte schreiben soll"), er het früeji Vorlöifer vom Science-Fiction Roman verfasst ( - "Die Luftreise"; - "Wahre Geschichten"), het Gmäld, Statue, Bauwärk (z. B. dr Pharos vo Alexandria, won er sälber gsee het) und Mensche beschriibe und sich gege d Wuet, vo dene won er aagriffe het, verdäidigt.

Dr Lukian isch äine von e Hufe antike Schriftsteller, wo die öiropäischi Kultur maassgääblig beiiflusst häi. E groosse Vereerer von em isch dr Erasmus vo Rotterdam gsi, wo zämme mit em Thomas Morus im Joor 1506 e nöiji Wärksammlig ("Luciani opuscula") uusegee het und „e Hufe Lukian“ in sinere Satire "Das Lob der Torheit" adaptiert het. Spööter häi sich dr Wieland, wo s ganze Wärk vom Lukian mustergültig uf Dütsch übersetzt het, dr Goethe und dr Schiller von iim lo inspiriere. Noch de Beschriibige vom Lukian si Gmäld, Bauwärk und Theaterstück entstande und isch Muusig komponiert worde.

Uf dr Grundlaag vom Lukian sinere „Ikaromenippus oder Die Luftreise“ het dr ööstriichisch Komponist Hartmut Schmidt 1980 d Opere „Menippus“ (Teggst vom Werner Thuswaldner) gschriibe. D Opere het säggs Szene und isch 1990 am Salzburger Landestheater urufgfüert worde.

Dr Mondkrater Lucian isch noch iim benennt.







</doc>
<doc id="46917" url="https://als.wikipedia.org/wiki?curid=46917" title="Formosus">
Formosus

Dr Formosus (* ca. 816; † 4. April 896 z Rom) isch zwische 891 un 896 Papscht gsii.

Dr Formosus isch 75 Johr alt gsii, wun er gwehlt woren isch. Vorhär isch er Bischof vu Porto gsii. Anne 864 isch er Legat bi dr Bulgare wore un het noch em Wille vum Khan Boris dr erscht Metropolit vu Bulgarie sotte gee. Chilcherächtli het si d Yyrichtig vum Metropolitat aber nit dursetze loo. In dr Johr derno het er e baar Mol diplomatischi Missione fir d Päpscht ibernuu. Anne 875 het er mit em Karl em Chahle iber däm syni Chaiserchrenig verhandlet. E Johr speter het em dr Papscht Johannes VIII. sy Bischofsamt entzoge, wel er bi re Verschwerig het solle mitgmacht haa. Dr Marinus I. het en derno e baar Johr speter wider yygsetzt un är isch wider päpschtlige Beroter gsii.

Am 6. Oktober 891 isch dr Formosus ohni greßeri Wahlussenandersetzige Papscht wore. Är het wohl gege sy Wille d Chaiserchrenig vum Guido vu Spoleto widerholt un het däm sy Suhn, dr Grof Lambert vu Spoleto zum Mitchaiser gchrent. Die sin aber bal eso mächtig wore, ass dr Formosus dr dytsch Chenig Arnulf vu Kärnte z Hilf gruefe het. Dää het Rom erobere tun isch anne 896 sälber Chaiser wore. Derzue isch dr Formosus in Stryt grote mit em remische Stadtadel.

Dr Formosus isch am 4. April 896 gstorbe. No dr churze Amtszyt vum Bonifatius VI. het dr Spoleto-fryndli Stephan VI. im Jänner 897 iber d Lyych vum Formosus Gricht ghalte (Lyychesynod) wäge syre aageblige Usurpation vum Papschtdroon. Dr Lyych sin d Schwurfinger amputiert un di isch in dr Tiber gheit wore. No im nämlige Joihr anne 897 het em Stephan sy Noofolger Theodor II. d Bschliss vu dr Lyychesynod wider ufghobe un d Lyych vum Formosus, wu vu Aahänger vu sällem us em Tiber uusegholt woren isch, wider in dr Krypta vum Petersdom begrabe loo. Unter em Papscht Sergius III., eme entschidene Aahänger vum Stephan VI., isch d Bartei vum Formosus wider verfolgt wore. Är het d Lyych vum Formosus no zeh Johr im Grab e zwait Mol exhumiere, enthaupte, di räschtlige drei Finger vu dr Schwurhand abhaue un si derno wider in dr Tiber gheie loo. Di chopflos Lyych het si in eme Garn vun eme Fischer verfange un isch in dr Petersdom zruckbrocht un dert wider bstattet wore.



</doc>
<doc id="46918" url="https://als.wikipedia.org/wiki?curid=46918" title="Stephan V. (Papst)">
Stephan V. (Papst)

Dr Stephan V. (VI.) († 14. Septämber 891 z Rom) isch vu 885 bis zue sym Dod Papscht gsii. 

Är isch im Dezämber 885 zum Papscht gwehlt wore, ohni Absproch mit em oschtfränkische Chenig Karl III. "em Dicke", wun em derno im Champf gege d Sarazene d Unterstitzig verwaigeret het.

Dr Stephan V. het si derno an dr Herzog Guido vu Spoleto gwändet, dertemol dr mächtigscht Firscht vu Italie. Noch em Dod vum Karl III. isch er zwunge gsii, dr Guido vu Spoleto zum Chaiser z chrene.


</doc>
<doc id="46920" url="https://als.wikipedia.org/wiki?curid=46920" title="Anthemios von Tralleis">
Anthemios von Tralleis

Dr Anthemios vo Tralleis (* z Tralleis (hüte Aydın) in Lüdie in dr 2. Helfti vom 5. Joorhundert; † vor 558, woorschinlig z Konstantinopel) isch e spootantike Mathematiker, Gleerte und Archidekt gsi.

Dr Anthemios isch dr Soon vom ene Arzt gsi, wo Stephanos ghäisse het, und het as en usgezäichnete Mathematiker gulte, het aber as Archidekt no gröösseri Erfolg chönne fiire. So het er vo 532 bis 537 im Ufdraag vom oströmische Kaiser Justinian I. zämme mit em Isidor vo Milet d Chille Hagia Sophia z Konstantinopel baut.

Dr Gschichtsschriiber Prokopios brichdet, ass bäidi Archidekte d Läitig vo de Arbäite ghaa häige. Dr Anthemios het s Modäll gmacht, und dr Paulos Silentiarios verzelt, ass sich dr Anthemios vor allem mit de Fundamänt befasst häig. Wo d Kupple im Mai 558 iigstürzt isch, het dr Anthemios scho nüme gläbt.

Dr Anthemios isch under anderem vom Agathias hooch globt worde, und dr Justinian het iim und im Isidor au no anderi Ufdrääg gee. So häige si zum Bischbil sälle e Wääg finde zum d Überfluetige bi dr Festig Dara-Anastasiupolis z stoppe.



</doc>
<doc id="46922" url="https://als.wikipedia.org/wiki?curid=46922" title="Freddie Mercury">
Freddie Mercury

De Freddie Mercury (* 5. Septämber 1946 z Sansibar, hüt zue Tansania, as "Farrokh Bulsara," Gujarati ફારોખ બલ્સારા Pharōkh Balsārā‌; † 24. Novämber 1991 z London, Ängland), isch än indisch-britische Rocksänger und Komponischt gsi. Berüemt worde isch er in de 1970er und 1980er Johr als Leadsänger vo de britischi Band Queen. Er het us ere parsische Familie vu Indie gstammt.





</doc>
<doc id="46923" url="https://als.wikipedia.org/wiki?curid=46923" title="Hadrian III.">
Hadrian III.

Dr Hadrian III. (* vor 884; † Mitti Septämber 885 z San Cesario sul Panaro bi Modena) isch vu 884 bis zue sym Dod Papscht gsii. Är stammt wie d Päpscht Hadrian I. un Hadrian II. us em remische Gschlächt Colonna.

Dr Hadrian III. isch am 17. Mai 884 as Noofolger vum Papscht Marinus I. inthronisiert wore. Är isch uf dr Rais zum Rychsdag z Worms gstorbe, wu ne dr oschtfränkisch Chenig Karl dr Dick derzue yyglade ghaa het go iber d Neibsetzig vu vakanter Bischtimer dischpetiere un iber d Frog, eb dr minderjehrig Chaisersuhn Noofolger vum Karl chennt wäre.

Dr Hadrian III. wird as Hailige verehrt; sy Patronatsfescht isch am 8. Juli.



</doc>
<doc id="46924" url="https://als.wikipedia.org/wiki?curid=46924" title="Theodor II. (Papst)">
Theodor II. (Papst)

Dr Theodor II. (* z Rom; † um Novämber 897) isch anne 897 fir 20 Däg Papscht vu dr katholische Chilche. Iber sy Pontifikat isch nit vyl bekannt. Sicher isch, ass dr gebirtig Remer im Novämber 897 zum Noofolger vum Romanus gwehlt woren isch. Im nämlige Monet isch dr „Mann, wu dr Fride gärn ghaa het“, wie er in dr Quälle gnännt wird, gstorbe.

Drotz syre churze Amtszyt het s dr Theodor II. gschafft, d Wirrlede z Rom ainigermaße z ordne, wu syni Vorgänger firigruefe ghaa hän. Är het e Synod yygruefe, wu d Bschliss vu dr Lyychesynod vu 897 ufghobe un dr postum gschändet Papscht Formosus rehabilitiert het.

D Lyych vum Formosus, wu vun eme Eremit gfunde woren isch, het dr Papscht Theodor II. mit allne Ehre uf Rom iberfiere un z Sankt Peter byysetze loo.



</doc>
<doc id="46925" url="https://als.wikipedia.org/wiki?curid=46925" title="Johannes IX. (Papst)">
Johannes IX. (Papst)

Dr Johannes IX. (* z Tivoli; † 900) isch vu 898 bis 900 Papscht gsii.

Är isch e Benediktiner gsii un isch uf Drybe vum Chaiser Lambert vu Spoleto vu dr Bartei vu dr Formosianer zum Papscht gwehlt wore. Dr glychzytig vu dr Antiformosianer zum Gegepapscht ernännt Sergius III. isch mit Waffegwalt verdribe wore. D Rehabilitierig vum 896 gstorbene Papscht Formosus dur sy Vorgänger Theodor II. isch vum Johannes bstetigt wore.

Generäll het er versuecht, d Missständ in dr Chilche ufzhebe, wu vu syne Vorgänger hinterloo wore sin. wun er anne 900 iberraschend gstorben isch, isch s wider zue Stryt zwische dr remische Adelsfamilie chuu.



</doc>
<doc id="46931" url="https://als.wikipedia.org/wiki?curid=46931" title="Hohlspiegel">
Hohlspiegel

E Hoolspiegel isch e Spiegel, wo konkav gwölbt isch (Konkavspiegel). Hoolspiegel wärde vor allem in dr Form vom ene Chuugeleusschnitt („sfäärische“ Spiegel) und in dr Form vo Rotationsparaboloid (Parabolspiegel) verwändet.

Analog zu sfärische und asfärische Sammellinse git s au bi Hoolspiegel zwäi Forme. Dr Parabolspiegel isch düürer, het aber dr Vordäil, ass die sfärischo Aberrazion witgehend underdruckt wird. 

Nume bim Parabolspiegel wärde alli Liechtstraale, wo parallel zur optische Aggse iifalle, exakt im Brennpunkt bündlet. D Parabolform isch aber in dr Häärstellig e chli ufwändiger as die sfärischi Form.

Für chliini Chrümmigswinkel chan e Spiegel in dr Form von ere Chuugeleflechi fast s gliiche Resultat gee wie e Parabolspiegel, und das guet gnueg für e Hufe Aawändige. Es isch seer vil äifacher e sfärische Spiegel z mache as e Parabolspiegel und dorum au billiger.

Die optischi Äigeschaft vom Hoolspiegel wird bestimmt dur e Radius vo dr Chuugele, won er e Wandsegmänt von ere isch. Wemm mä in s Zentrum vo dr Chuugele e punktförmigi Liechtkwelle stellt, so reflektiert dr Spiegel s Liecht vo dr Kwelle wiider uf d Kwelle zrugg. Wenn d Liechtstraale parallel us em Unändlige chämme, denn reflektiert dr Spiegel si zum Fokus (Brennpunkt). Dä lit öbbe uf halbem Wääg zwüschen em Zentrum und em Spiegel. D Brennwiti vom ene Hoolspiegel isch also d Helfti vo sim Kräisradius. Allerdings chömme d Liechtstraale wägen dr sfärische Aberrazion nid alli genau im Brennpunkt aa: D Liechtstraale bilde in dr Nööchi vom Fokus e Figur, wom mä nere Katakaustik säit. Bim Parabolspiegel bassiert das nid.

Hoolspiegel wärde under anderem as Hauptspiegel in Spiegelteleskop, in optische Spektrometer und Monochromatore iigsetzt und as Rasierspiegel brucht. Au d Satelliteschüssel für e Färnseeempfang oder Radarantenne funkzioniere noch em gliiche Brinzip, allerdings für Radiowälle, wo mit em Liecht nooch verwandt si.


</doc>
<doc id="46932" url="https://als.wikipedia.org/wiki?curid=46932" title="Bank Frey &amp; Co.">
Bank Frey &amp; Co.

D Bank Frey & Co. AG mit Sitz z Züri isch en uf Vermögesverwaltig und Private Banking spezialisierti Schwiizer Privatbank. Si isch anne 2002 gründet worde und hät per Ändi 2011 mit 33 Mitarbäiter über 1,8 Milliarde Schwiizer Franke Kundevermöge verwaltet. Am 17. Oktober 2013 hät d Bank mittilt, dass si ihri Gschäftstätigkäit iistellt.

Ihri Wurzle gönd uf d 1936 vom Hugo A. Frey mitgründet Aawaltskanzlei "Niederer Kraft & Frey" zrugg. Dä hät ab 1941 zuesätzlich zue sire juristische Tätigkäit au Vermögesverwaltigsmandat für Kliente betröit. Im Jahr 1995 isch sii Vermögesverwaltigsgschäft in d ZT Zurich Trust AG uusglageret wore, wo em Frey si Sohn Markus A. Frey spöter d Bank Frey & Co. AG drus gründet und die in die vo de Familie Frey mehhäitlich kontrolliert "Frey Group Holding" iiglideret hät.



</doc>
<doc id="46934" url="https://als.wikipedia.org/wiki?curid=46934" title="Benedikt IV.">
Benedikt IV.

Dr Benedikt IV. († Augschte 903 z Rom) isch Papscht vu 900 bis 903 gsii.

Är isch uf dr Syte vum anne 896 verstorbene Papscht Formosus gstanden un isch in Chämpf vu remische Adelsfamilie verwicklet wore. Wie sy Vorgänger Johannes IX. het er d Rächtmäßigkait vum Pontifikat vum Formosus bstetigt. Dr Benedikt IV. het im Februar 901 dr Chenig vu dr Langobarde, dr Ludwig vu Niderburgund, zum remische Chaiser gchrent, wu aber scho anne 902 sym Gegner Berengar I. unterlägen ischg.

Dr Benedikt IV. isch im Augschte 903 z Rom gstorbe.



</doc>
<doc id="46936" url="https://als.wikipedia.org/wiki?curid=46936" title="Leo V. (Papst)">
Leo V. (Papst)

Dr Leo V. isch vu Augschte bis Septämber 903 fir rund 30 Däg (no andere Quälle vu Juli bis Septämber) Papscht gsii. 

Iber dr Leo V. isch nume wenig bekannt. E bretonischi Legänd sait, ass dr St. Tugdual, dr Schutzpatron vu Tréguier, as Pilger uf Rom gange un dert zum Papscht glupft wore sei. Die Version wird doderdur gstitzt, ass dr "Leo" noch em remische Katelog dr Name „Leo britigena“ aagnuu het. En anderi Version sait, är heb us Priapi gstamme, eme Dorf in dr Nechi vu Ardea sildi vu Rom. Wel er bi syre Wahl nit zue dr Kardinalprieschter vu Rom ghert het, isch er in zytgnessische Bricht „Presbiter forensis“ gnännt wore. 

Iber sy Wirken as Papscht isch nume bekannt, ass er e Bulle verfasst ghaa het, wu dr Kanoniker vu Bologna gwissi Styyre erloo het. Dr zytgnessisch Autor Auxilius het vun em gsait, ass er e Gottesmann gsii sei un ass sy Läbe un sy Hailigkait ruemwirdig gsii seie.

Noch er Amtszyt vu rund 30 Däg isch er vum Kardinalprieschter Christophorus vu St. Damasus gstirzt un inhaftiert wore. Dr Christophorus het sich zum Papscht gmacht, isch sälber aber im Jänner 904 vum Sergius III. gwaltsam gstirzt wore.

Iber dr Dod vum Leo waiß mer nyt Sichers. Ai Version sait, dr Christophorus heb en yygspeert un verworgt, en anderi git aa, sy Amtsnoofolger Sergius III. heb mit syne zwee inhaftierte Vorgänger „Mitlaid“ ghaa un heb si hiirichte loo. No dr Catholic Encyclopedia sei s am wahrschynligschte, ass er im Gfängnis oder in eme Chloschter gstorben isch. Syni Bainer wären im Lateran oder z St. Peter vermuetet.




</doc>
<doc id="46938" url="https://als.wikipedia.org/wiki?curid=46938" title="Marinus I.">
Marinus I.

Dr Marinus I. (mänkmol au "Martin II." gnännt; * z Gallese; † 15. Mai 884 z Rom) isch vu 882 bis zue dym Dod Papscht gsii.

Dr Marinus isch dr Suhn vun eme Prieschtermit Name Palumbo vu Umbrie gsii. Vor syre Wahl zum Papscht isch er Bischof vu Cerveteri gsii. Är isch dr erscht Pontifex gsii, wu vorhär Bischof vun andere Stadt wie Rom gsii isch. Dr Wächsel vu aim Bischofssitz uf en andere, di sognännt Translation, isch noch em kanonische Rächt, wu dodmol gulte ghaa, het, numen in sältenen Uusnahme erlaubt gsii. Vor em Marinus hän in dr Regle nume Diakon vum Bischtum Rom dr Papschtdroon bstige.

In sym churze Pontifikat het dr Marinus ufghert mit dr versehnlige Bolitik vu sym Vorgänger Johannes VIII. gegeniber em Photios I., em Patriarch vu Konstantinopel, un het anne 882 nomol sällem syni Exkommunikation widerholt. Dr Marinus I. het fimf Kardinäl ernännt, dodrunter di spetere Päpscht Hadrian III. un Stephan V.. Derzue het er dr Bischof vu Porto, dr speter Papscht Formosus, wider in sy Amt yygsetzt, wu dr Johannes VIII. abgsetzt ghaa het.


</doc>
<doc id="46942" url="https://als.wikipedia.org/wiki?curid=46942" title="Brandpfeil">
Brandpfeil

Füürpfiil (lat. malleolus) si bsundrigi Pfiil, wo brucht wärde, zum Bränd z verursache. Im öiropäische Ruum si si bis in die früeji Nöizit mit Pfiilbööge oder Katapult abgschosse worde. In middelalterlige Ostasie si d Füürpfiil äifachi Raggeete gsi, wo am Schluss vo iirem Flug explodiert si.

D Waffe isch sit dr Antike bekannt. D Grieche häi Füürpfill scho früe brucht; vo de Römer wäiss mä, ass si sä im See- und Festigschrieg in dr spoote Kaiserzit verwändet häi (vgl. Diod. 20, 88, 2. 97), noch em Nonius Marcellus (556 M.) aber au scho früener. Dr Ammianus Marcellinus (23, 4, 14 f.) verzellt, ass mä Füürpfill mit Wasser nid het chönne uslösche, sondern s Füür mit Häärd het müesse versticke. D Brennsubstanze si Ärdööl, anderi Sorte vo Ööl oder Bäch gsi; au Iisespöön mit Chalch, Schwääfel und Salpeter het mä zämme mit liicht brennbarem Material iigsetzt. Es isch vilmol in e chliises Chörbli doo worde, wo am Pfiilspitz aagmacht gsi isch oder mä het Lumpe mit em dränkt und sä ume Pfiil umegwigglet. 

Füürpfiil für Katapult het mä under anderem z Dura Europos gfunde.
Middelalterligi Füürpfiil cha mä zum Bischbil im Germanische Nazionalmuseum z Nürnbärg go bschaue.

D Chineese häi dr ostasiatisch Füürpfiil us dr Füürwärkraggeete entwigglet und as ersti milidäärisch iigsetzt. Es isch e brimitivi Rageete gsi mit ere Laadig vo Schwarzbulver, wo am Ändi vom Flug vom Pfiil explodiert isch. D Chineese und au d Koreaner häi d Füürpfiil vilmol in Salvene vo bis zu duusig Pfil uf s Mol abgschosse. D Riichwiti isch bis zu öbbe dreihundert Meter gsi.



</doc>
<doc id="46943" url="https://als.wikipedia.org/wiki?curid=46943" title="Johannes VIII. (Papst)">
Johannes VIII. (Papst)

Dr Johannes VIII. (* vor 852 z Rom; † 16. Dezämber 882 z Rom) isch Papscht vu 872 bis 882 gsii.

Är isch vu Rom gstammt un isch dr Suhn vun eme Gundo gsii. Im Johr 852 isch er Archidiakon wore. Am 13. Dezämber 872 isch er uf dr Papschtdroon gwehlt wore. As Papscht het er sich noch em Verfall vum Frankerych Miei gee di päpschtli Vorherrschaft z Italie z erhalten un s Land gege d Araber z verdaidige. Anne 875 het er dr weschtfränkisch Chenig Karl dr Chahl zum Chaiser gchrent. Au däm sy Noofolger, dr oschtfränkisch Chenig Karl III. dr Dick het er anne 881 gchrent.

Dr Johannes het vu syne Vorgänger dr Konflikt mit em Photius I., em Patriarch vu Konstantinopel ibernuu, wu d Weschtchilche syt Nikolaus I. im Schisma mit em gsii isch. S Konzil vu 879 z Konstantinopel het zuen ere Ainigung gfiert, wu em Photius-Schisma en Änd gmacht het. S het e Kompromiss gee, wo em Bischof vu Rom d Jurisdiktion iber d Bischef im Weschte anerchännt un glychzytig fir di ibrige Patriarchat s Ehreprimat vu Rom auf aire Syte bstetigt, uf dr andere Syte aber di remisch Jurisdiktion abglähnt woren isch.

Dr Johannes het dr Slawe-Aposchtel Methodios unterstitzt un het anne 880 di slawische Sproch in dr Liturgi zuegloo.

Dr Johannes VIII. isch dr erscht vu acht mittelalterlige Päpscht, wu bekannt isch, ass si ggwaltsamt um s Läbe chuu sin. Us dr Quälle leen sich unterschidligi Versione belege: Entwäder isch er im Champf gege d Sarazene am 16. Dezämber 882 gstorbe oder er isch en andere Dod z Rom gstorbe: Wu syni Verwandte zerscht versuecht ghaa heebe, ihn z vergifte, solle si ne, wu s Gift nit schnäll gnue gwirkt ghaa het, mit eme Hammer verschlaa haa.

E Dail Autore wie z. B. dr Martin von Troppau (1278) un dr Bartolomeo Sacchi (1479) hän d Bhauptig ufgstellt, ass es sich bim Johannes VIII. nit um e Mann, sunder um di legendär "Päpschti Johanna" ghandle heeb. Fir die Bhauptig git s aber kaini wisseschaftlig anerkännti Bewys. 



</doc>
<doc id="46945" url="https://als.wikipedia.org/wiki?curid=46945" title="Pyrotechniker">
Pyrotechniker

Dr Pürotechniker (vo griechisch πυρ "pyr" „Füür“) beschäftigt sich mit dr Herstellig und/oder Verwändig vo pürotechnische Geegeständ und pürotechnische Setz, bsundrigs bi Füürwärk. 
Pürotechniker, wo au no e bsundrigi Usbildig im Spezialeffektberiich gmacht häi, wärde bi Filmbrodukzioone iigsetzt, zum Bischbil zum Auti spränge oder Iischüss z simuliere.

D Pürotechnik isch in Öiropa am Ändi vom 17. Joorhundert ufchoo. S erste wüsseschaftlige Wärk zum Thema Pürotechnik isch 1802 erschiine. 

Pürotechniker isch in Dütschland und Ööstriich käi Leerbruef.


</doc>
<doc id="46946" url="https://als.wikipedia.org/wiki?curid=46946" title="Massachusetts Institute of Technology">
Massachusetts Institute of Technology

S Massachusetts Institute of Technology (MIT) isch e Technischi Hoochschuel und Uniwersidäät z Cambridge, Massachusetts in de USA. Si isch 1861 gründet worde. S MIT gältrz as äini vo de füerende Eliteuniwesidääte uf dr ganze Wält und nimmt in internazionale Vergliich immer e Spitzeblatz ii. D Hoochschuel isch e Mitgliid vo dr Association of American Universities, e Verbund vo füerende, forschigsintensive nordamerikanische Uniwersidääte, wo s sit 1900 git.

S MIT isch e brivati, nit-konfessionelli technischi Uniwersidäät, wo as ersti Chemii-Ääscheniöör usbildet het und wo Wirtschafts-, Sozial- und Gäisteswüsseschafte in d Ääscheniöörusbildig iibezoge het. Zur Zit studiere am MIT über 10'000 Studänte. S MIT isch stolz uf s hooche Niwoo vo dr Usbildig und bindet d Studänte scho früe in d Forschigsaktividääte ii.

D Hoochschuel lit am Charles River z Cambridge, diräkt wisawii vo Boston und bachab vo dr Harvard University.

Rund um s MIT het sich e Netz us Hoochtechnologii-Chliifirmene aagsiidlet: In de spoote 1990er Joor isch Risikokapital im Überfluss vorhande gsi, sodass vili Studänte e Hightech-Startup-Firma gründet häi.

D Hoochschuel isch au nd Gründigsorganisazioon und dr Sitz vom World Wide Web Consortium (W3C), em Standardisierigsgremium für s World Wide Web.

Sit 2002 macht s MIT nodinoo alli sini Kursunderlage über s Internet öffentlig zuegänglig und understützt eso d OpenCourseWare. Nume scho im MIT-OpenCourseWare-Projekt si eso fast 2000 Kürs in 33 Fächer verfüegbar gmacht worde.




</doc>
<doc id="46948" url="https://als.wikipedia.org/wiki?curid=46948" title="MIT">
MIT

MIT stoot as Abchürzig für
"Instituzioone:"

"chemischi Verbindige:"


</doc>
<doc id="46950" url="https://als.wikipedia.org/wiki?curid=46950" title="Hadrian II.">
Hadrian II.

Dr Hadrian II. (* 792; † 14.Dezämber 872 z Rom) isch vu 867 bis 872 Papscht gsii.

Dr Hadrian II. isch us em remische Adelsgschlächt vu dr Colonna gsii un het as e versehnlig Papscht gulte. Des het sich dodra zaigt, ass er Biet, wu sy Nikolaus I. Aasprich druf gstellt ghaa het, wider freigee het, un au dodraa ass er in dr Frog vu dr slawische Liturgi yyglänkt het.

Wu dr Hadrian Prieschter woren isch, isch er no ghyrote gsii. Dr Papscht Gregor IV. het e zum Kardnial vu San Marco ernännt. Scho noch em Dod vum Leo IV. un au noch em Dod vum Benedikt III. isch er as Papscht vorgschlaa wore, het des aber sälber abglähnt. Noch em Dod vum Nikolaus I. am 13. Novämber 867 isch er derno aber ändgiltig vum Klerus un vun Volk gwehlt wore. Bi syre Wahl isch er 75 Johr alt gsii. Är het d Wahl aagnuu un isch derno am 14. Dezämber 867 indroonisiert wore. Churz no syre Indroonisation sin sy Frau un sy Dochter vum Eleutherus, eme Verwandte vum friejere Gegepapscht Anastasius III., umbrocht wore.

Em fränkische Chenig Lothar II. het er gstattet, ass sälle sy Brobläm het derfe vordrage, wel er syni chinderlosi Frau verstoße het. Au do het si dr Hadrian II. dytli kompromissberaiter zaigt wie sy Vorgänger Nikolaus I. En Entschaidig het s aber in däre Frog nimi bruucht, wel dr Lothar II. bal derno gstorben isch.

Dr Hadrian II. het dur d Hailigsprächig vu dr Äbtissi Walburga an eme 1. Mai dr Aalass gee fir dr hit no verbraitet Bruuch vu dr Walpurgisnacht, wu in dr Nacht vor em Patronatsfescht vu dr Walburga gfyyrt wird.

Anne 867 het er dr ehmolig Gegepapscht Anastasius III. zum Bibliothekar vu dr remische Chilche ernännt.



</doc>
<doc id="46952" url="https://als.wikipedia.org/wiki?curid=46952" title="University of Arizona">
University of Arizona

D University of Arizona (bekannt au as U of A) isch e Volluniwersidäät z Tucson, Arizona. Si isch 1885 gründet worde und isch 1891 mit 32 Studänte eröffnet worde. Im Joor 2010 si 39'068 Studänte iigschriibe gsi. D Universidäät het e bsundrigs guete Ruef in de Beriich Anthropologii, Astronomii, Astrofüsik, Analütischi Chemii, Entrepreneurship, Hüdrologii, Optik, Farmazii, Filosofii und Planetologii. 

S Eller College of Management, d Business School, ghöört noch de Rankings vom U.S. News & World Report im Jahr 2011 zu de 15 beste staatlige Business Schools in de USA. Zur University of Arizona ghört under anderem au die äinzigi medizinischi Fakultäät z Arizona und e juristischi Fakultäät, s James E. Rogers College of Law. 

Es isch die äinzigi Uniwersidäät in Arizona, wo Mitgliid vo dr Association of American Universities isch, eme Verbund vo füerende forschigsintensive nordamerikanische Uniwersidääte, wo sit 1900 bestoot. D University of Arizona ghöört zu de beste staatlige Uniwersidääte in de USA und isch e sogenannti Public Ivy.



</doc>
<doc id="46953" url="https://als.wikipedia.org/wiki?curid=46953" title="Evaristus">
Evaristus

Dr Evaristus (* im 1. Johrhundert; † wahrschyns anne 105 z Rom) isch dr fimft Bischof vu Rom gsii (um 97 bis 105). Är isch au as Aristus bekannt.

Vum Evaristus waiß mer wenig. Noch em "Liber Pontificalis" isch er us ere Familie mit hellenistischem Ursprung gstamm, het aber e jidische Vater vu Bethlehem ghaa. Är isch in dr Regierigszyt vum remische Chaiser Domitian zem Papst gwehlt wore, in dr Zyt vu dr zwoote große Chrischteverfolgig. S "Liber Pontificalis" git au aa, dass er Rom in sibe "diaconias", Diakonie, ufdailt het. Är wird draditionell as Märtyrer aagluegt, s git aber kai historischi Bewys derfir.

Em Evaristus sy Gedänkdag isch dr 26. Oktober.




</doc>
<doc id="46956" url="https://als.wikipedia.org/wiki?curid=46956" title="Planetarium">
Planetarium

Planetarium (griech.-lat. "Planetemaschine") het ursprünglig e Gräat bezäichnet, wo dr Lauf vo de Planete aaschaulig gmacht het. Bis zum 19. Joorhundert het mä drunder e chliine mechanische Apparat verstande, wo mä gützudags as „Orrery“ bezäichnet. Under em modärne Planetarium verstoot mä hüte e Geböid mit ere halbchugelförmige Kupple, wo uf dr Inneflechi von ere Bilder vom Stärnehimmel mit eme spezielle Projektor erzügt wärde. Die Art vo Planetarium bezäichnet mä as Projekzionsplanetarium. Zu sine wääsentlige Merkmol ghöört, ass dr Projektor d Beweegige vom ene Daag oder eme Joor für irgend ä Zit und irgend ä geografische Ort cha darstelle. As Erfinder vom modärne Projekzionsplanetarium gältet dr Füsiker Walther Bauersfeld, wo s 1919 im Ufdraag vo Carl Zeiss Jena entwigglet und baut het. S Projekzionsplanetarium darf nit mit ere Stärnwarte verwäggslet wärde. S Planetarium simuliert e Stärnehimmel, wäärend mä in ere Stärnwarte die wirklige Himmelsobjekt cha beobachte.




</doc>
<doc id="46957" url="https://als.wikipedia.org/wiki?curid=46957" title="Thales von Milet">
Thales von Milet

Dr Thales vo Milet (; * um 624 v. d. Z.; † um 547 v. d. Z.) isch e antike griechische Filosoof, Mathematiker und Astronom gsi, wo z Milet gläbt het.

Dr Thales gälet as dr erst Filosoof vo dr oobeländische Dradizioon. Scho dr Aristoteles und dr antiki Filosofiihistoriker Diogenes Laertios häi en an dr Aafang vo iire Filosofiigschichte gstellt. Die modärni Gschicht vo dr Filosofii zelt en zur Grubbe vo de Vorsokratiker.

Öb dr Thales Schrifte verfasst het, wäiss mä nit. Das Bitzeli, wo hüte von em bekannt isch, chunnt vo Wärk vo andere antike Autore.
Dr Thales het brobiert die natüürlige Erschiinige mit dr Vernumft z erkläre ooni uf Mythene zruggzfalle oder Rücksicht z nee. Die mäiste andere Vorsokratiker häi dä Aasatz zum Vorbild gnoo, und das het denn zun ere wüsseschaftlige Revoluzioon gfüert. Dr Thales isch au dr ersti gsi, wo allgemäini Brinzip definiert und Hüpothese ufgstellt het. In dr Mathematik het er Brobleem mit Hilf vo dr Geometrii glööst, wie zum Bischbil d Berächnig vo dr Hööchi vo Püramiide oder d Distanz wo Schiff zum Ufer häi. Dr sogenannt Satz vom Thales isch scho de alte Egüpter und Babylonier bekannt gsi, aber erst dr Thales het e Bewiis für en gfunde. 





</doc>
<doc id="46959" url="https://als.wikipedia.org/wiki?curid=46959" title="Sergius III.">
Sergius III.

Sergius III. († 14. April 911 z Rom) isch Gegepapscht anne 898 un Papscht vum 29. Jänner 904 bis zum 14. April 911 gsii.

S Papschttum isch im 10. Johrhundert zum Spilball vu italienischer – vor allem remische – Adelsfamilie wore, wu dr Stuel Petri entwäder mit eme aigene Familiemitglid hän welle bsetze oder sy Inhaber zmindescht fir di aige Bolitik hän welle yyspanne. Zue dr wichtigschte Konkurränten um d Macht z Italie hän d Herzeg vu Spoleto, d Markgrofe vu Friaul un d Grofe vu Tusculum ghert.

Dr Sergius isch villicht us em Huus Tusculum chuu un het zue dr wichtigschte Unterstitzter vum mit sällem verbindete Huus Spoleto. Acht Johr vor sy Pontifikat aagfange het, isch dr Stryt zwische dr Aahänger vum friejere Papscht Formosus – wu dr oschtfränkisch Chenig Arnulf vu Kärnten as Chenig vu Italie favorisiert ghaa het – un em Papscht Stephan VI., wie dr Sergius e Barteigänger vu dr Herzeg vu Spoleto, in dr sognännte Lyychesynod eskaliert. 

Wel s Bild vum Sergius III. in dr Hauptsach vum chaiserdreie Gschichtsschryber Liutprand vu Cremona iberliferet isch, leen sich historischi Wohret un Propaganda in dr Uussagen iber ihn nume schwär ussenanderhebe. Noch em Zygnis vum Liutprand isch dr Sergius urspringli Bischof vu Caere gsii. Anne 898 het en d Bartei vu dr Formosus-Gegener uf Bedrybe vum Herzog Alberich vu Spoleto as Gegepapscht zum Johannes IX. yygsetzt. D Formosianer hätte ne aber verdribe. Noch em Sturz vum Papscht Christophorus isch dr Sergius derno in Iberyystimmig mit em kanonische Rächt zum Papscht gwehlt wore.

Noch em Liutprand vu Cremona het dr Sergius syni beede Vorgänger umbringe loo un het mit syre Mätresse Marozia ne Suhn zygt, dr speter Papscht Johannes XI. Derwylscht e Dail Hischtoriker die Bricht as Propaganda gege d Hyyser Spoleto un Tusculum aaluege, halten anderi si duruus fir glaubwirdig. Vor allem ass dr Sergius d Bschliss vu dr Lyychesynod vu 897 wider in Chraft gsetzt ghaa het un d Aahänger vum Formosus verfolge loo het, wirft e arg uuginschtig Liecht uf en. Mit em Pontifikat vum Sergius het d Period vu dr sognännte „Pornokrati“, dr Mätresseherrschaft aagfange.

Ind Amtszyt vum Sergius isch au dr Widerufböu vu dr anne 897 dur e Ärdbidem zersterte Lateranbasilika gheit.

Mit dr Orthodoxe Chilche isch er in Konflikt grote, wel dr in dr sognännt „Tetragamiestryt“ yygriffe het: Dr Patriarch vu Konstantinopel, dr Nikolaos I. Mystikos, het dr byzantinisch Chaiser Leo VI. baant ghaa, wel dää gege s Chilcherächt e vierti Eh yygangen gsii isch. Dr Sergius het em Chaiser dergege ne päpschtiligi Dispens derfir erdailt. Die Aktion het uf aire Syte kai große Yyfluss ghaa uf d Haltig vu dr Oschtchilche oder vum byzantinische Chaiser, het uf dr andre Syten aber d Beziehige zwische dr latynischen un dr griechische Chilche verschlächteret. Dr Patriarch het speter an ere Intrige gege dr Leo VI. mitgmacht un isch wäge däm fir fimf Johr in s Chloschter Galakrenai bi Chalkedon verbaant wore.



</doc>
<doc id="46960" url="https://als.wikipedia.org/wiki?curid=46960" title="Gegenpapst">
Gegenpapst

Gegepapscht ("pseudopapa", "antipapa") nännt mer e Papscht, wu zue Läbzyte vun eme kanonisch gwehlten un nit zruckdrättene Papscht ufgstellt woren isch.

Zue dr Ufstellig vu Gegepäpscht isch s chuu, wel sich zem Byschpel s Kardinalskollegium gspalte ghaa het oder wel dr Chaiser bzw. remischi aristokratischi Familien in d Papschtwahl yygriffe ghaa hän. Wäg ere unterschidlige Zellig, verschidene Standpinkt un zum Dail kaotische Papschtwahle isch d Zahl vu dr Gegepäpscht schwär feschtzstelle. D Aagabe lige zmaischt zwische 25 un 40. Bi ne Dail Päpscht isch s derzue schwär z sage, eb si rächtmäßig oder uurächtmäßig im Amt gsii sin. D Grind doderfir ligen in dr schwirige Quällelag un in dr nimi noovollziebaren Umständ bi dr Wahl bzw. bi dr Ernännig. As erschte „Gegepapscht“ (in ere Zyt, wu s kai Primat vu Rom un au dr Uusdruck Papscht as Oberhaupt vu dr Chilche no gar nit gee het) wird in dr katholische Chilche dr Hippolyt zellt, wu 217 bis 235 as ain vu zwee schismatische Bischef vu Rom amtiert ghaa het, as Gegner vum Bischof Kallistus, un no däm sym Dod vum Pontianus.

Wu ab 1309 insgsamt sibe vu dr gsamt Chilche anerkännti Päpscht z Avignon residiert ghaa hän, het si dr Gregor XI. sich 1377 zue dr Ruckchehr uf Rom iberzyge loo; di franzesische Kardinäl hän des aber nit anerkännt un hän dr Hailig Stuel derno fir vakant erklert. Des het anne 1378 zum große Schisma gfiert, wu bis zum Konzil vu Konschtanz 1417 gangen isch. In däm Zytruum het s e Papscht z Rom un e Gegepapscht z Avignon gee, un zytwys no d Gegepäpscht Alexander V. (1409–1410) un Johannes XXIII. (1410–1415) vu dr Obedienz vu Pisa, wu alli vu verschidene Mächt z Europa as rächtmäßige un ellainige Papscht aagluegt wore sin. Des het zuen eme diefe Riss in dr gsamte oobeländisch-chrischtlige Wält gfeirt.

In dr Zyt vum Nationalsozialismus het si dr Hitler no dr Aagabe vu dr Dagebiecher vum Alfred Rosenberg mit dr Ernännig vu Gegepäpscht bscheftigt. Dur Gegepäpscht hätt d Ainhait vu dr katholische Chilche in bsetzte Länder solle broche wäre. Dr erscht Gegepapscht hätt Spanier solle sy un z Toledo solle residiere. Anderi Gegepäpscht sin fir Frankrych un un s Dytsch Rych vorgsää gsii. Zue dr Verwirklichung vu däne Iberlegige isch s nit chuu.

Au d Päpscht syt em Zwaite Vatikanische Konzil wäre vun sedivakantistische Gruppierige abglähnt. D Oberhaipter, wu vu däne Gruppe ufgstellt sin, hän vilmol sälber dr Aaspruch dr rächtmäßig Papscht z syy. Doderzue ghere dr Clemente Domínguez y Gómez as Gregor XVII. († 22. März 2005) un sy Noofolger Petrus II. († Juli 2011), dr Sergio Maria as Gregor XVIII, dr David Allen Bawden as Michael I. oder dr Lucian Pulvermacher as Pius XIII. († 30. November 2009). Die Gegepäpscht hän aber im Gegesatz zue dr historische Gegepäpscht kai Unterstitzig in dr chilchlige Hierarchi.




</doc>
<doc id="46961" url="https://als.wikipedia.org/wiki?curid=46961" title="Leo VI. (Papst)">
Leo VI. (Papst)

Dr Leo VI. (* z Rom; † 928 oder 929) isch anne 928 fir sibe Monet un e baar Däg Papscht gsii. Di gnaue Date vu syre Wahl un vu sym Dod sin nit bekannt. Wel sy Amtszyt in di zwot Helfti vum Johr goht, chaan er Ändi 928 oder Aafangs 929 gstorbe syy. 

Dr Leo isch us er firnämme remische Familie gstammt un anne 928 Kardinalprieschter vu Santa Susanna z Rom wore. Diräkt no dr Absetzig vum Papscht Johannes X. dur d Senatrix Marozia, wu dertemol di remisch Bolitik beherrscht het, isch er zum Papscht ernännt wore. Säll Zytalter isch au as „Pornokrati“ (Mätresseherrschaft) bekannt. 

Vu sym Pontifikat waiß mer nume vu Maßnahme zue dr Metropolitanrächt vu Split z Dalmatien un z Kroatie.


</doc>
<doc id="46962" url="https://als.wikipedia.org/wiki?curid=46962" title="Stephan VII.">
Stephan VII.

Dr Stephan VII. (VIII.) (* wohl z Rom; † Februar 931, begrabe z Rom) isch Papscht vu Mai 929 bis Februar 931 gsii. Är soll remischer Abstammig gsii syy, dr iberliferet Name vu sym Vater, Theudemund, chaa aber au uf e germanischi Härchumft wyse. 

Dr Kardinalprieschter Stephan isch no zue Läbzyte vum abgsetzten un yysperrte Papscht Johannes X. vu dr remische Senatrix Marozia as Noofolger vum Papscht Leo VI. yygsetzt wore.

Us em churze Pontifikat vu nume zwai Johr sin nume wenig, uugsichereti Informationen iber d Privilegierig vu Chleschter iberliferet. Zem Byschpel heb dr dr Gérard de Brogne, dr Grindeabt vum Reformchloschter Brogne, gschafft, ass des bstetigt wird.



</doc>
<doc id="46963" url="https://als.wikipedia.org/wiki?curid=46963" title="Johannes XI. (Papst)">
Johannes XI. (Papst)

Dr Johannes XI. († 935 z Rom) isch vu 931 bis 935 Papscht gsii.

Är isch vu syre Mueter Marozia, wu dodmol de facto iber Rom gherrscht het, zum Papscht glupft wore un isch vu ihre abhängig gsii. Noch em chaiserdreie Gschichtsschryber Liutprand vu Cremona isch er dr Suhn vum Papscht Sergius III. gsii.

Dr Johannes XI. isch anne 932 zämme mit syre Mueter Marozia vum Alberich II., ihrem Suhn un dodermit em Johannes sym muetmaßlige Halbbrueder, gfange gnuu wore. No dr Gfangeschaft isch er anne 935 im Lateran gstorbe, wahrschyns unter Huurarräscht.


</doc>
<doc id="46965" url="https://als.wikipedia.org/wiki?curid=46965" title="Mechanismus von Antikythera">
Mechanismus von Antikythera

Dr Mechanismus vo Antikythera isch e kalendarisch-astronomische Rächemechanismus us dr Antike, wo analog gschafft het. Es het din e Hufe Zaanreeder wie in ere Reederuur. Dr Mechanismus isch unvollständig erhalte und funkzioniert dorum nüme.

Dr Mechanismus isch 1900 vo Schwummdaucher zämme mit andere Fund im ene Schiffswrack vor dr griechische Insle Antikythera, zwüschen em Peloponnes und Kreta, entdeggt worde. Am Bord vom Schiff si Münze us Pergamon gsi, wo mä uf d Joor zwüsche 86 und 67 v. d. Z. datiert het, und Münze us Ephesos us de Joor zwüsche 70 und 60 v. d. Z. Dorum nimmt mä aa, ass s Schiff zwüsche 70 und 60 v. d. Z. gsunke isch.

82 Fragmänt vom Mechanismus si erhalte und befinden sich im Nazionale Archeologiimuseum z Athen. Die drei grösste Fragmänt si in dr Abdäilig für Bronssegegeständ öffentlig usgstellt.

Dr Fund vom Mechanismus vo Antikythera isch as en Überraschig cho, wil mä bis denn eson e technisch aaspruchsvolls Gräät us dr Antike nonig kennt het.

Mä isch nonig fertig mit dr Rekonstrukzioon, aber dönggt scho ass dr Mechanismus e Modäll gsi isch für d Beweegige vo dr Sunne und em Mond mit Hilf vo Aazäige uf runde Skalene, wie si vo dr Ärde us beobachdet wärde. Die mäiste Aazäige si as Kaländer skaliert und mä het si mit ere Iistellhilf sünchron chönne verändere. Es het drei groossi und drei chliini Aazäige gee. Die vier wichdigste von ene si gsi:

Uf zwäi witere chliine Skalene si gröösseri Zitabschnitt im Mond- beziehigswiis im Finsterniskaländer aazäigt worde.


Antikythera Mechanismus Forschungsprojekt des Hellenischen Kulturministeriums:


</doc>
<doc id="46968" url="https://als.wikipedia.org/wiki?curid=46968" title="Hodometer">
Hodometer

E Hodometer oder ängl. "Odometer" (vo griech. "hodós" „Wääg“ und "métron" „Maass“, also „Wäägmässer“) misst mechanisch e Distanz, won e Faarzüüg oder e Fuessgänger zrugglege. D Wüsseschaft vo dr mechanische Wäägmässig isch d Hodometrii.

Die bekanntisti Form vom Hodometer isch woorschinlig dr Kilometerzeler in Faarzüüg (mä sött en nit mit em Tachometer verwäggsle, wo d Gschwindigkäit vom Faarzüüg misst). Es git non e Hufe spezielli Forme, drunder




</doc>
<doc id="46969" url="https://als.wikipedia.org/wiki?curid=46969" title="Lichtsignal (Eisenbahn)">
Lichtsignal (Eisenbahn)

Ysebaa-Lichtsignaal sin elektrischi Ysebaasignal, bi wellè dè Signalbegriff durch Lüüchtmittel aazeigt wörd, im Gegesatz zum Formsignaal.

D Lichtsignaal hèn nōch èm Zweitè Wältkrièg d Formsignaal Zuug um Zuug vodrängt, was im diräktè Zämmehang mit èm Wechsèl vo Mechanischè- uff Relaisschtellwärk stôt. Bis hüt hèn sich d Lichtsignaale als Standardmethodè für d Zugsicherigssischteeme ghaaltè. Erscht diè stetig zuènemmendi Vobreitig vom Hochgschwindigkeitsvokeer im Schinnèvokeer wörd diè hèrkömmliche Signaaltechnik, un dõdemit au d Lichtsignaal, in mittelbarer Zuèkunft vodrängè.
Nõch èm Zweitè Wältchrièg sin bi dè neugründete Dütschè Bundesbaan d Stellwärk zuènemmend vo mechanischè uff elektromechanischi umgschtellt worrè. Im Zuug vo dèrè Umschtellig hèt mo d Signaallichter eifach vom Flügelsignaal übbernõõ, d Flügel inklusyv Mechanik wegglô. Stromversorgig un Kabel sin meischtens schu vorhandè gsi. I dè letschtè Johr hèt mo d Signalbelüüchtig uff wartungsarmi Lüüchtdiodè umgschtellt, wo bi vorhandnè freiè Kabelõderè us èm Netz, suscht dezentral durch Solarzellè un Akkus betribbè worrè sin.

Wiè in Ysebaasignaal z Dütschland beschribbè, sin d Lichsignaal uff èm Netz vo dè Dütschè Bundesbaan bis 1994 im H/V-Sginaalsischteem betribbè worrè, d Signaal sin also in Haupt- (Hp) un Vorsignale (Vr) unterschiddè worrè. Um Vor- un Hauptsignaaal unterscheidè z könnè, hèt mo
Wegè m langè Bremswèg vo Züüg zeiget Vorsignaal d Stellig vo dè Hauptsignaal in uusreichendèm Abschtand (je nõch gfaarener Gschwindigkeit 400–1500 Metèr) aa, dômit èn Zug rächtzitig vor èm haltzeigendè Hauptsignaal zum Stõõ kunnt.




</doc>
<doc id="46970" url="https://als.wikipedia.org/wiki?curid=46970" title="Eisenbahnsignale in Deutschland">
Eisenbahnsignale in Deutschland

Ysebaasignaal signalisyret grundsätzlich, ob un in wellerè Gschwindigkeit Streggèabschnitt befaarè wörrè dürfet.
Dezuè exischtyret voschidni Signaalartè, diè sich grob in Haupt- (Hp) un Vorsignaal (Vr) sowiè Zuèsatzsignaal (Zs) gliderè lönn. 

Z Dütschland isch d Ysebaa-Signaalordnig (ESO), i wellerè d Bedütig vo dè Signaal greglet isch, Deil vom Ysebaanrächt, well Signaale è hochi Bedütig für d Betrièbssicherheit hèn. Diè praktisch Aawendig isch im Signaalbuèch bschribbè. 
Diè vom Signaal azeigti Meldig wörd oft au als "Signaal", "Signaalbild" odder "Signaalbegriff" benamst.

Lueg au: Entwicklig vo dè Ysèbaasignaal

Nõchdemm i dè Früèzit vo dè dütschè Ysebaagschichtè jedi Baangsellschaft ire eigènes Signaalsischteem kaa hèt, hèt durch diè witreichend Voschtaatlichung vo sellè Gsellschaftè ab 1875 in ganz Dütschland è einheitlichi "Signalordnig für d Ysèbaanè vo Dütschland" goltè. Schu vornewèg hèt s è umfangrychi Produktion vo Ysebaasignaal gää, wiè öppè 1873 bi dè Ysèbaasignal-Bauanschtalt Max Jüdel & Co. 

Formsignaal mit geometrisch unterschidlich gformtè Daflè sin au hüt no villfach in Gebruuch. Mengi Formhauptsignaal erlaubet nebbè dè Begriff "Halt" (Hp 0) un "Faart" (Hp 1) au dè Begriff "Langsamfaart" (Hp 2). Formvorsignaal zeiget "Halt erwartè" (Vr 0) "Faart erwartè" (Vr 1) un "Langsamfaart erwartè" (Vr 2). Formsignaal mit Flügel wörred aafangs als Semaphorè bezeichnet. Nachts sin selli Signaal durch Lichter in unterschidlichè Farbè begleitet worrè: Bis 1907 isch „Faart“ (Hp 1) an èm Hauptsignasl mit èm wyßè Licht signalisyrt worrè, „Halt“ (Hp 0) mit èm rotè Licht un Abzwygig / Langsamfaart (Hp 2) mit èm wyßè un èm grüènè Licht. Bi Vorsignaal bedütet s grüène Licht „Halt erwartè“ (Vr 0), è wyßes degegè „Faart erwartè“ (Vr 1). Wyßes Licht hèt dè Nõchdeil, dass es extreem lycht mit anderè wyßè Lichtquellè vowechslet wörrè hèt könnè un hèt deshalb zuè nèrè Reiè vo Unfäll gfüürt. Nõch meererè glimpflich volaufnè Unfäll isch d Signaalordnig deshalb gändert worrè. Bis 1913 hèn fascht alli dütschè Baanvpwaltigè s wyße Licht durch s hüt no gebrüüchliche grüène Licht ersetzt, welles nit so lycht vowechslet wörrè ka. Einzigi Uusnaam isch diè Königlich Bayerischi Staatsysèbaa blibbè, diè d Koschtè vo dè Umrüschtig gscheut hèt. Dört isch bis 1919 nu ei Streggi nõch dè neuè Vorschriftè uusgschtattet worrè un dè Ysebaaunfall vo Nannèhoffè z Bayern, am 17. April 1917, bi demm 30 Menschè gschtorbè sin, isch gnau auf è söttigi Signalvowechslig zruggzfüürè gsi.

Endi vo dè 1920er Jphr sin bi dè S-Bahn Berlin Signaal ygefüürt worrè, wo d Signaalbegriff nit übber d Form, sondern uusschlièßlich übber farbigi Lichter zeigt hèn. S so gnannti Sv-Signaalsischteem isch au hüt no bi dè S-Bahn Hamburg im Ysatz. Sv stôt deby für Signaalvobindig, denn selli Signaal voeiniget Haupt- un Vorsignaalfunktion in sich (Meeabschnittsignaal). Z Berlin (Oscht) isch es sit dè 1980er Johr im Zuug vo dè Fernbaan-Elektrifizyrig durch s Hl-Sischteem ersetzt worrè, im Weschtdeil un deils au im Oschtdeil vp Berlin hèt s sit dè Widdervoeinigung èm neuè Ks-Signaalsischteem wychè müèse.

Für d Vollbaanè znägscht im Berych vo dè Bundesrepublik bis 1994 un sitdemm au für Dütschland insgsamt enthaaltet gemäß dè Ysebaa-Bau- un Betrièbsordnig § 14 diè sit 1959 geltendè Ysebaa-Signaalordnig (ESO) diè Feschtlegigè für d z vowendendè Signaal. Im Signalbuèch vo dè Dütschè Baan AG wörred diè vo dè DB AG vowendetè Signaal uffgfüürt.

Basyrend uff dè Nachtzeichè vo dè Formsignaal hèt diè Dütsch Bundesbaan nõch èm Zweitè Weltkrièg d H/V-Lichtsignaale ygfüürt. Vom Signaal "Zughalt un Rangyrvobot" (Hp 00) abgsää, hèt sich d Zaal vo dè Signaalbilder nit vo dèrè vo dè Formsignaal unterschiddè.

Diè Dütsch Rychsbaan vo dè DDR hèt s eigèschtändige Hl-Signaalsischteem entwicklet. Hl-Signaal sin Meeabschnittssignaal (luèg au unnè). Hl-Signaal signalisyrè nebbè "Halt" un "Faart" drei Gschwindigkeitsschtufè.

Au diè Dütsch Bundesbaan hèt mit Meeabschnittssignaal experimentyrt un hèt uff dè Streggi Augsburg – Donauwörth versuèchswys d Sk-Signaal inschtallyrt. Si sin spòter d konzeptionelli Grundlaag für d Kombinationssignaal (Ks) worrè, diè sit Mitte vp dè 1990er Johr bi Neu- un Umbautè in ganz Dütschland uffgschtellt worrè sin. Ks-Signaal sin mittlerwyl uff dè meischtè Hauptschtreggè im Ysatz. In Vobindig mit Gschwindigkeitsaazeiger (Zs 3) un eschwindigkeitsvoraazeiger (Zs 3v) erlaubet si in 10-km/h-Stufè diè zuèsätzlich Signalisyrig vo dè maximaal erlaubtè Gschwindigkeitè.

Well Züüg èn voglychswys langè Brèmswäg hèn, isch es für Trybfaarzüügfüürer wichtig, so früè wiè möglich informyrt z wörrè, ob un mit wellerè Gschwindigkeit dè nägschst Streggèabschnitt befaarè wörrè darf. Us Koschtègründ söttet selli Informationè so eifach vomittlet wörrè wiè möglich. Lichtsignaal eröffnet diè Möglichkeit, a nur eim Signaalträger mit nu eim Lichtpunkt è Information übber zwei Streggèabschnitt z gää. Zum Voglych: bi Formsignaal wörred dõfür zwei eigèschtändigi un dômit koschtèträchtigi mechanischi Signaale bruucht. Formsignaal sind generell zwar nit störaafälliger als Lichtsignaal, abber voursachet durch d Mechanik èn wesentlich höcherè Wartigsuffwand.

Sit Aafang vom Ysèbaazitalter exischtyret z Dütschland voschidenschti Signaalsischteem, fascht jedi Baangsellschaft hèt eigeni Signaal. Sit èm Zämmèschluss zu dè Dütschè Rychsbaan sin dütschlandwit einheitlichi Signaal vowendet worrè.
Trotzdèmm sin nebbè m i dè 1920er entwickletè H/V-System witeri voschidni Sischteem im Ysatz gsi, diè lediglich als Betrièsvosüèch teschtet worrè sin odder uff bschtimmti Ysatzberych bschränkt gsi sin. S Ks-Sischteem isch uff allè neuè Streggè inschtallyrt worrè un söll spòter s H/V-Sischteem ganz ersetzè.

S isch übrigens kein Fauxpas, vo "Ks-Signaal" z schwätzè, obwoll d Kurzbezeichnig Ks schu dè Begriff (Kombinations-)Signaal i sich birgt. Ks ka eifach als Sùnonùm für è eigèschtändigs Signalsischteem aagsää wörrè. Sell giltet au für anderi Sischteem, byschpillswys Sk-Signaal.






Hauptsignaal (Hp) zeiget aa, ob èn Zuug i dè nõchfolgendè Streggènabschnitt yfaarè darf odder nit. Es wörd unterschiddè zwischè Yfaar-, Zwischèsignaal- un Uusfaarsignaal in Baanhöf, Blocksignal uff freier Streggi, wo è dichteri Zuugfolg erlaubè, un Deckigssignaal vor Gfôôrèschtellè.

Hauptsignaal – uusgnõ Hl-, Sk- un Ks-Signaal – könned zwei odder drei Signaalbilder aazeigè:


Hauptsignaal im H/V-Sischteem sin Form- odder Lichtsignaal. Formsignaal hèn als Dageszeichè ein odder zwei Signaalflügel, als Nachtzeichè ein odder zwei Lichter. D Lichtsignaal vom H/V-Sischteem entsprechet dè Nachtzeichè vo dè Formsignaal.
Formhauptsignaal könnet d Signaalbilder Hp 0 (ein Flügel waagerächt nõch rächts, nachts è roots Licht), Hp 1 (èn Flügel schräg nõch rächts uffwärts, nachts è grüèns Licht) un/odder Hp 2 (zwei Flügel schräg nõch rächts obè, nachts è grüènes Licht un drunter è gääles Licht). zeigè. Lichthauptsignaal im H/V-Sischteem könnet d Signaalbilder Hp 0 (roots Licht), Hp 1 (grüèns Licht) un Hp 2 (grüèns Licht, senkrächt drunter è gääls Licht) zeigè. Voeinzelt wörrè au Hauptsignaal aagwandt, diè kein Faartbegriff aazeigè könnè, sognannti faartbegrifflosi Hauptsignaal (au Zylsignaal odder Blindsignaal). Sy markyret d Stell, wo è Zuugfaart immer èndet, abber è Schutzsignaal (Sh 2) nit ufffällig gnuèg isch, um sell z signalisyrè.

D Maschtè vo dè Formhauptsignaal sin besse z erkennè, wenn si mit root-wyß gschtreiftè Maschtblèch uusgrüschtet sin. S Blèch hat kei fahrdiènschtlichi Bedütig. Lichthauptsignaal sin durch Maschtschilder kennzeichnet, wo s Verhaaltè vo dè Trybfaarzüügfüürer bi haltzeigendem odder gschtörtem Signaal reglet.

Sk- un Ks-Hauptsignaal mit Vorsignaalfunktion sin mit èm Vorsignaalmaschtschild kennzeichnet. Sit 2007 wörred au Hl-Hauptsignaal, diè zglych Vorsignaalfunktion hèn, mit söttigè Vorsignaalmaschtschilder uusgschtattet.

È Vorsignaal (Vr) kündigt s Signaalbild aa, wo am zuèghörigè Hauptsignaal z erwartè isch. I bsunderè Fäll ka s au è haltzeigendes Sperr- odder Schutzsignaal ("Sh 0" odder "Sh 2") aakündigè.

S aagekündigte Signaal folget i dè Regel im Abschtand vom Brèmswäg. Dè Brèmswäg ka je nõch Streggi unterschidlich sy, er betrait uff Hauptbaanè generèll 1000 Metèr, uff Nebbèbaanè au 700 odder 400 Metèr. È vokürztè Brèmswäg wörd am Vorsignaal bsunders aazeigt.

Ka è Hauptsignaal vom Standort vom Vorsignaal uus nit odder nit vollschtändig gsää odder nit eidütig zuègordnet wörrè, so darf s Signaalbild vom Vorsignaal durch Vorsignaalwidderholler eimoll odder meemolls widderholt wörrè. Vorsignaalwidderholer sin immer Lichtsignaal. Durch Widderholig vom Vorsignaalbild wörd unnötigs Abbrèmsè vom Zuug vohinderet, wenn Halt aakündiget gsi isch un s Hauptsignaal inzwischè in Faartschtellig kõ isch. Lyt zwischè Vorsignaal un Hauptsignaal èn Halteblatz, so unterrichtet èn Vorsignaalwidderholer am Baanschteigènd dè Trybfaarzüügfüürer au wäärend èm Halt übber d Stellig vom Hauptsignaal.

Bi eifachè Vohältnis (byschpillswys uff Nebbèbaanè) ka statt èm Vorsignaal nu è Vorsignaaldaflè – im Gebièt vo dè ehemôligè Rychsbaan bis uff witeres au è Chrützdaflè – uffgschtellt sy. Si entsprèchet quasi èm Vorsignaal in Warnschtellig.






</doc>
<doc id="46974" url="https://als.wikipedia.org/wiki?curid=46974" title="Hotel">
Hotel

Es Hotel isch en Beherbergigs- und Verpflägigsbetriib für Gäscht gäge Bezahlig. Es isch es touristisches, em Gaschtgwärb zuegordnets Unternehme. Der ganze Branche seit mer au Hotelgwärb.

De Begriff ""Hotel"" chunt us em 17. Jahrhundert und stammt ursprünglich us em spatlatinische ""hospitale"" (Beherbergigsstett). Dadrus isch denn de altfranzösischi Begriff ""ho(s)tel"" entstande und vo dem denn spöter im Französische s Wort ""hôtel"". Im Frankriich vom 17. Jahrhundert isch es "Hôtel" es Stadthuus für de Adel gsi. Will i de vorrevolutionäre Ziit im Stadtpalais vom Grundherr au d Verwaltig vo sine Bsitzige gsi isch, isch de Name au uf öffentlichi Geboide übergange (z. B. Rathuus uf französisch: "hôtel de ville"). Wäge de herrschaftliche und repräsentative Usstattig vom Stadtpalais gaht de Usdruck denn spöter au uf Gaschthüüser mit ghobnem Aspruch über. S Wort hätt so i villne Spraache sin Wäg i de hüttigi Gebruuch gfunde.

Vom Hotelgwärb im eigene Sinn sind alli Irichtige vo de Hotellerii z unterscheide, wo glychi Dienschtleischtige abüted, aber eis vo de zentrale Leischtigsagebot andersch gwichted. So sind zum Biispiil


vom eigentliche Hotel z unterscheide.

I de Hotellerii cha me Privat- und Konzernhotellerii unterscheide. Privati Hotels sind rächtlich und wirtschaftlich sälbschtändigi Einzelhotels, i de Konzernhotellerii werded hingäge rächtlich unsälbschtändigi Hotels vonere Hotelchetti vome Konzern gfüert. Privathotels ohni Kooperation zähled zu de Individualhotellerii.

Glegentlich schlüssed sich Privathotels Hotelkooperatione a, wo sämtlichi beteiligte Hotel versueched, de eigeni Nutze z steigere.

Da drüber use existiered aber au Privathotel, wo im Rahme vome Franchisevertrag und vom korrespondierende einheitliche Markeuftritt zunere Hotelchetti ghöred. Debii blibed si aber im Gägesatz zu Konzernbetriib immer rächtlich und wirtschaftlich sälbschtändig. Allerdings müend si sich im Rahme vo de vertikale Integration a meischtens strängi Richtlinie vom Franchisevertrag halte. Markehotellerii erschiint immer i Form vo Hotelkonzern oder -kooperatioene.

Im allemannische Spraachruum werded Privathotel gröschteteils vo de Eigetümer sälber gleitet. Es exischtiered aber au managerfüerendi Hüüser und Pachtbetriib. D Rächtsforme sind im Fall vo Eigetümerfüerig i de Regel die vom Einzelunterneme oder vonere GmbH (Gsellschaft mit beschränkte Haftig).

E Abgränzig innerhalb vo de Privathotellerii isch schwirig, will jedes Privathotel sini eigene Bsunderheite hätt. Privathotel differenziered sich dur ihri Betriibsgrössi, ihre Standard, unterschidlichi Agebotsalternative, Usstattig und d Betriibsfüerig. Usserdem lönd sich im Hiiblick uf de Standort drüü verschideni Hauptgruppe unterscheide: D Stadt-, d Land-, und d Feriäprivathotellerii. Privati Stadthotel sind i de Regel managergfüert und werded in erschter Linie als Übernachtigs- oder Tagigsmöglichkeite gnutzt. I de Regel isch d Ufenthaltsduur churz. Privati Land- und Feriähotel sind degäge inhabergfüert. Si differenziered sich unterenand dur ihri unterschidlichi Serviceagebot. D Ziilgruppe sind meischtens erholigs-, ruhe- und/oder sportinteressierti Gäscht.

In Europa isch im Hiiblick uf d Azahl a Betriib vor allem d Privathotellerii charakteristisch, hingege isch de nordamerikanischi Märt fascht usschlüssend vo de Chetttehotellerii prägt.

S erschte Hotel vo de Wält hät ageblich de Coiffeur "David Low" im Londoner Covent Garden als ""Grand Hotel"" am 25. Januar 1774 eröffnet. Bis zu dem Ziitpunkt händ nur möblierti Zimmer oder meh uf d Verköschtigung usgrichteti Gaschtwirtschafte exischtiert.

Sini hüttigi Bedütig hät s Hotel im Verlauf vom 19. Jahrhundert erlangt, bsunders i de sogenannte "Belle Epoque", wo im gründerziitliche Bauboom in ganz Europa i de Städt Repräsentativbaute im bürgerlich-unternemerische Umfäld entstande sind. Debii hät d Bettezahl ständig zuegno; Rekordhalter isch lang s Hotel "Steven" gsi, wo im Jahr 1927 in Chicago eröffnet worde isch. Usgehend vo de USA sind vor allem nach em zweite Wältchrieg Hotelchette entstande. Debii stönd zum Teil hunderti vo weltwiit verteilte Hotel unter einere gmeinsame Hauptverwaltig.

Die am wiitischte verbreiteti Hotelklassifikation isch de Hotelstärn. Je nach Land gits zum Teil unterschidlichi Azahl vo Stärne, in Europa sind aber eine bis foif Stärn üblich.

Es Hotel verfüegt über mindischtens ein Empfang (Rezeption), sowie über Zimmer mit mindischtens eim Bett, Tisch, Schrank und WC. Usserdem muess es Hotel mindischtens de Z'morge aabüte, wills suscht keis Hotel me wär, sondern meh en Beherbergigsbetriib. Bi 5-Stärn-Hotels ("De Luxe") muess usserdem d Rezeption rund um d Uhr göffnet si.

Grösseri Hotel händ en Empfangs- und Ufenthaltsbereich ("Lobby"), mindischtens eis Restaurant, ei Bar und - je nach Kategorii - en Fitnessbereich mit oder ohni Schwümmglägeheit, e Garage und anderi Iirichtige. Au d Usstattig vo de Zimmer variiert. Meischtens gits Duschene, zum Teil aber au e Badwanä. Wiiteri Usstattigsmöglichkeite sind zum Biispiil en Fernseh, en Internetaaschluss oder WiFi und e Minibar.
Es git Hotel i verschidene Priis- und Komfortklasse und je nach Land wärded d Hotelstärn nach unterschidliche Kriterie vergä. En wältwiit einheitliche "Kriteriekatalog" gits nöd. Grundsätzlich cha mer aber säge, dass es Ein-Stärn-Hotel eher schlicht usgschtattet isch, 5-Stärn-Hotel sind hingäge sehr luxuriös.

S wältwiit gröschte Hotel (Azahl Bett) isch s ""Vietnam Resort Hotel"" in Las Vegas mit öppe 7'000 Zimmär. S wohl chlinschte Hotel isch s Hotel ""einschlaf"" in Wolfsburg (Nidersachse) mit grad mal drüü Bettä. Die meischtens als "luxuriösischti Hotel vo de Wält" bezeichnete Hotel sind s Hotel ""Burj al Arab"" in Dubai und s Hotel ""Emirates Palace Hotel"" in Abu Dhabi (Vereinigti Arabischi Emirat).

S wohl ältischti Hotel überhaupt isch s Hotel ""Hoshi Ryokan"" in Japan, wo im Jahr 717 gründet worde isch und bereits sit 46 Generatione im Familiebsitz vo de gliiche Familie isch.

D Hotellerii deckt unterschidlichi Gäschtebedürfnis ab. Hotel lönd sich näbet de Qualität und em Umfang vom Agebot (also nach "Hotelstärn glideret") au nach anderne Kategoriä klassifizierä:



E wiiteri wichtigi Unterscheidig isch d Grössi und Usstattig vo de Wohneinheite:

Zudem typisiert mer Hotel nach ihrerä Laag:

Dur d Art vom Bou oder vom Standort sind es paar Hotel scho Atraktionä für sich.


En Hotelbetriib büütet definitionsgmäss als Hauptleischtigä grundsätzlich Beherbigsleischtigä und Verpflägigsleischtigä a. Mer unterscheidet zwüschet vier Leischtigsstellä bzw. -beriich:

D Beherbergigsleischtig umfasst d Beherbig im eigentlichä Sinn, nämlich d Unterbringig i mit Bettä usgstattäte Zimmer und Ufenthaltsmöglichkeite. I dene Leischtigsberiich werded usserdem de Empfang, s Check-in, s Check-out, d Uskunft und d Kommunikation igordnet.

Di "zentrali" Verpflegigsleischtig isch de Z'morgä. Je nach Kategorii müend wiiteri Verpflegigsleischtigä aabotä werdä. Mer unterscheidet Chuchi- und Chällerleischtigä:

Näbe dene beide Hauptleischtigä büüted Hotel meischtens zahlriichi wiiteri Näbeleischtige aa, z. B. Telefon/Fax, Internetaaschluss, Fernseh, Wöschreinigung, Wellness-Agebot, Vermietig vo Tagigsrüüm, Tabakwarä, Bruuchä vo dä Garage, Gäschtetransfer, Gepäcktransport, Anomationsprogramm, Billetvermittlig, Uusflüüg, Sunnäschirm und Ligestüel, Shopping & Boutiquä, Coiffeur, Uslehnä vo Sportgrät, Business-Center, Parkplätz, Bootsalegestell, Pay-TV, Pool, Minibar, Fitness, Badmäntel, Badartikel, Radio, Safe/Tresor, Videos, Room Service, Weckdienscht oder Schueputzautomatä.

D Leitig vome Hotel hät es wiit gfächerets Ufgabägebiet. Debii unterscheided sich di chliine wesentlich vo de mittelständigä oder grossä Chettähotel. De Hoteldiräkter muess vilfältigi Talänt mit sich bringä: Vo Marketing über betriibswirtschaftlichs Controlling bis hii zu de Gäschtebetreuig muess er alles behärrschä, demit en rentablä Betriib gfüert wärde chan. E zweiti Füerigsebeni für d Entlaschtig vom Diräkter isch i chliinä Hotel nur sälte verfüegbar. I jedem grössärä Hotel (ca. 55+ Zimmär) gits aber no en Assischtänt. Er hät d Ufgab, chliini Problem ohni de Diräkter z'lösä. I grossä Hotel (ca. 100+ Zimmär) hät de Diräkter im Normalfall no en Stellverträter. I de Regäl kümmeret er sich ums Personal, um de Iichauf und um en Grossteil vo de Verwaltig. Alli wichtigä Entscheidigä laufed aber trotzdem no über de Tisch vom Hoteldiräkter.

De Hotelier muess kei Buechige bestätige, sondern er gnüsst e Vertragsfreiheit. Wänn en Gascht nöd erwünscht isch, dörf er luut Bundesgrichtshof d Ufnahm verweigere, hät er aber e Buechig bestätigt, so isch er a si bunde und muess de Gascht zwungenermasse ufnä.

Früener händ ungschribni Reglä exischtiert, weli Chleider de Gascht träge dörf - meischtens aber nur i de ghobene Hotel. Hützutags isch das bi ois nüme so, i anderne Länder gits aber immer no Reglä, zum Teil ungschribä, zum Teil aber au explizit usgsprocheni.

Biispiilswiis bedütet "Casual" im änglischsprachige Usland en leschäre Freiziitstil (usgno offni "Latschä", ärmellosi Hämper und Ähnlichs). "California Casual" setzt so guet wie kei Gränze. "Informal" meint "ohni Schlips". "Formal" hingäge heisst i grosse Hüüser (z. B. im "Mandarin Oriental Hotel" in Hongkong), dass de Maa mindeschtens Jackett/Sakko mit Grawatte träge muess - besser wär allerdings en komplettä Azug.

Hüt wärded in Dütschland öppe d Hälfti vo allne Buechige übers Internet gmacht - mit stigender Tendenz. De Firmechundebereich hät debii e grossi Bedütig, ellei de Märtfüerer HRS hät 25'000 Firmechunde. Dä Trend hät dezue biitreit, dass d Priisä inere margeschwachä und vom Verdrängigswettbewerb bestimmtä Branchä jahrelang konstant blibe sind, was aber d Ertragslagä vo de Hotel schwächt. Uf em Wältmärt giltet d Volksrepublik China näbet Osteuropa als Wachstumsmärt; in China bueched bereits jetzt guet 30 Millione Chunde online.


</doc>
<doc id="46976" url="https://als.wikipedia.org/wiki?curid=46976" title="Leo VII.">
Leo VII.

Dr Leo VII. (* z Rom; † 13. Juli 939 z Rom) isch vum 3. Jänner 936 bis zue sym Dod Papscht gsii.

Dr Leo isch us ere remische Familie gstammt un isch e Benediktiner un vor sym Pontifikat Kardinalprieschter vu San Sisto gsii. Är isch dr erscht vu fimf Päpscht gsii, wu uf Wysig vum remische Firscht Alberich II. gwehlt wore sin. 

Dr Leo VII. het sich mit em Alberich II. fir d Chloschterreform vu Cluny yygsetzt. Dr Abt Odo vu Cluny isch uf Rom gruefe wore. Wu dr italienisch Chenig Hugo vu Arles Rom zum zwaite Mol belageret het, het dr Abt e Fride zwisch em Alberich un em italienische Chenig vermittlet, wu in ere formale Eh zwisch dr Alda, dr Dochter vum Hugo, un em Alberich gipflet het.

In dr Zyt vum Pontifikat vum Leo het dr Chronischt Flodoard vu Reims dr Papscht bsuecht. Em Erzbischof vu Hamburg-Bremen isch s Pallium verlihe wore. Dr Leo het dr Erzbischof Friedrich vu Mainz ufgforderet, d Jude z verdrybe, wu sich nit hän welle bechehre loo.

Wel dr Leo VII. sälber Benediktiner gsii isch, het er sich unter anderem fir d Reschtaurierig vu Chleschter engaschiert, zem Byschpel fir "S. Paolo fuori le mura" usserhalb vu Rom.

Dr Papscht Leo VII. isch z St. Peter begrabe wore.



</doc>
<doc id="46977" url="https://als.wikipedia.org/wiki?curid=46977" title="Stephan VIII.">
Stephan VIII.

Dr Stephan VIII. (IX.) (* z Rom; † Oktober 942) isch vum 14. Juli 939 bis zue sym Dod Ändi Oktober 942 Papscht gsii.

Dr Stephan VIII. isch vu Rom gstammt un isch wahrschyns Kardinalprieschter vu Santi Silvestro e Martino ai Monti gsii. Är isch dr zweet vu fimf Päpscht gsii, wu uf Wysig vum remische Firscht Alberich II. gwehlt wore sin. Wäge däre Abhängigkait het er nume formäll iber dr Chilchestaat regiert.

Vu sym Pontifikat waiß mer nume wenig. Dr Stephan soll zämme mit em Alberich d Chloschterreforme vu Cluny unterstitzt un au dr Abt Odo vu Cluny empfange haa. Im franzesischen Droonstryt het er si uf d Syte vum weschtfränkische Chenig Ludwig IV. gstellt.

No spetere, uusichere Quälle sei dr Stephan VIII. in bolitischi Chämpf zwisch em italienische Chenig Hugo vu Arles un em Alberich II. verwicklet gsii syy un heb bin ere Revolte gege sy friejere Ferderer Alberich mitgmacht. Wäge däm sei er yygsperrt un dur e Verstummelig bstroft wore, wun ere draa sgtorbe sei.



</doc>
<doc id="46978" url="https://als.wikipedia.org/wiki?curid=46978" title="Marinus II.">
Marinus II.

Dr Marinus II. (im Spotmittelalter vylmol au "Martin III." gnännt; * z Rom; † Mai 946) isch vum 30. Oktober 942 bis Mai 946 Papscht gsii.

Är isch us ere remische Familie chuu un isch vor sym Pontifikat wahrschyns Kardinalprieschter vu San Ciriaco gsii.

Dr Marinus isch dr dritt vu fimf Päpscht gsii, wu uf Wysig vum remische Firscht Alberich II. gwehlt wore sin. Wäge däm isch er in allne Entschaidige abhängig gsii vum Alberich.

Im Jänner 945 isch dr Berengar II. vu Ivrea uf Italie retuur chuu vu Dytschland, wun er vor em italienische Chenig Hugo vu Arles in dr Zyt vum Papscht Stephan VIII. aane gflichtet isch.

Vu sym Pontifikat isch wenig bekannt, nume acht ächti Urkunde iber Bsitzbstetigigen an italienische Bischofschilchen un Chleschter sin vun em iberliferet. Anne 946 het er em Erzbischof Friedrich vu Mainz d Wird vun eme Apostolische Vikar verlihe.



</doc>
<doc id="46980" url="https://als.wikipedia.org/wiki?curid=46980" title="Dampfkanone">
Dampfkanone

D Dampfkanone isch en Artilleriigschütz, wo in dr Antike vom Archimedes erfunde worde isch. Si het im Wääsentlige us ere graade Rööre us Chupfer, wo an äim Ändi zuegmacht gsi isch. Mä het zerst e chli Wasser in d Kanone gschüttet und denn en acht Kilo schweeri Chuugele, wo ganz genau in d Rööre basst het, dri doo. Under em zuenige Ändi het me denn e Füür gmacht, so dass s Wasser uf äi Chlapf zu Dampf worde isch und dr Druck d Chuugele us dr Rööre driibe het. Dr Leonardo da Vinci het usgrächnet, ass son e Kanoone 1250 m wit chönn schiesse.

Öb mä das Gschütz vom Archimedes au braktisch umgsetzt het, wäiss mä nid. Mit modärne Noochbaute het mä aber bewiise, ass son e Dampfkanone cha funkzioniere. Dr Archimedes het also wenigstens in dr Theorii dr Wasserdampf technisch chönne usnütze.

Spööter het mä do und dört s Konzept vom ene Dampfgschütz wider ufgriffe. Im Russische Riich het mä um 1826-28 und in Groossbritannie im Zwäite Wältchrieg ("Holman Projector") experimentelli Prototüpe baut, aber dr milidäärisch Nutze von ene isch seer chlii gsi.

Sigvard Strandh: "Die Maschine; Geschichte, Elemente, Funktion." (Site 28) ISBN 3-451-18873-2


</doc>
<doc id="46982" url="https://als.wikipedia.org/wiki?curid=46982" title="Heronsball">
Heronsball

D Aeolipile, au "Äolsballe" oder d "Chuugele vom Heron" gnennt, isch e Maschine wo dr Heron vo Alexandria usdänggt het, wo d Expansionschraft vom Wasserdampf und s Rückstoossbrinzip demonstriert.

D Aeolipile isch im witere Sinn die ersti Dampfmaschine. D Erfindig het in dr Antike käi braktische Wärt ghaa; si isch die ersti bekannti und dokumentierti Wermichraftmaschine in dr Gschicht, au wenn mä sä nit eso verstande und brucht het, sondern si nume as Kuriosum aagluegt worde isch. Erst öbbe anderthalb Joordausendi spööter isch z Frankreich und z Ängland d Dampfmaschine erfunde worde.

D Aeolipile bestoot us eme Gefäß, wo zum Däil mit Wasser gfüllt, und e Röörli luftdicht dra aagmacht isch. Das Röörli isch uf bäide Site offe und äi Ändi goot bis under s Wasser im Gfäss. Wenn dr Druck vo dr Luft im Gfäss gröösser isch as dä dusse, denn wird Wasser in dr Rööre uufe druckt und sprützt as e Wasserstraal us em Loch oobe nooche. Zum dr Druck dinne nooche gröösser mache as dä dusse, cha mä äntwääder d Luft dinne verdichte, wemm mä Luft mit em Muul oder ere Bumpi in s Roor iine bloost, wo mit eme Haane cha zuegmacht wärde, oder wemm mä d Heronsballe under d Glogge von ere Luftbumpi stellt und eso d Luft dusse verdünnt. Mäistens laageret mä e Chuugele us Metall uf ere Aggse, so dass si sich cha dräije, und füllt sä mit Wasser. An dr Chuugele het s uf jedere Site e Düüse. Wemm mä e Füür under dr Chuugele macht, so entwigglet sich Wasserdampf, wo dur d Düüse entwiicht und d Chuugele foot afo drülle.



</doc>
<doc id="46985" url="https://als.wikipedia.org/wiki?curid=46985" title="2 Ufer, 3 Brücken">
2 Ufer, 3 Brücken

„2 Ufer, 3 Brucka, 1000 Dìnger z'entdecka“ ìsch a Projakt fer, ìm Owerelsàss un ìm Màrkgraferlànd, Wànderwag fer d Velos irìchta.

Ìn dara Gegend gìtt's fer d Velos drèi Brucka, wo d zwei Ufer vum Rhii verbìnda:

Ànna 2004 sìn d Stàdt Nèiaburg àm Rhii un züekìnftiga Pàrtner vum Projakt zammakumma.

Ànna 2005 hàt dr Département Owerelsàss, ìn Pàrtnerschàft mìt dr Stàdt Nèiaburg àm Rhii, a Interreg-Ààtrag entwìckelt.

Ànna 2006 hàt sìch d Kommunikàtion vum Projakt ufstellt, mìt'ra Kàrta-Entwurf.

Ànna 2007 sìn d Schìlder vu da Wànderwag ànagmàcht worra. D einzigschta Strecka wo noch gfahlt hàt, zwìscha Schàlàmpi un Bàntzena ìsch bàuia worra. D Kàrta vu da Wag un s Websitt sìn fertig gmàcht worra un s Wànderwag-Netz ìsch offiziell eräffnet worra.

S gànza Projakt hàt 615.800 € koschta, dia Summa ìsch vu verschìedena Pàrtner finanziert worra:

As gìtt 20 Wànderwag, wo zu verschìedena Thema gheera.

1. D Schliaßa vum Nord-Rhii (37 km)
2. D Schliaßa vum Süd-Rhii (55 km)
3. Historischa Pfad (60 km)
4. Musee-Tour Norda (46 km)
5. Elsasser-Hiisla-Tour (25 km)
6. Musee-Tour Süda (33 km)

7. Zwìscha Kànàla un Schliaßa (21 km)
8. Uf da Spura vum àlta Rhii (30 km)
9. Zwìscha Kànàla un Wald (52 km)
10. Dur d Hàrdt (62 km)
11. Àm Wàsser entlàng zwìscha Nèiaburg àm Rhii un Hiniga/Bàsel (70 km)
12. Wii-Fald-Wiisa - Tour (29 km)
13. Scheena-Üssìcht-Tour (52 km)
14. Brìnnla-Tour (25 km)

15. Tour „Carpe frite“ (33 km)
16. Spàrglatour (25 km)

17. Fàmìliatour „Nèiaburg àm Rhii“ (13 km)
18. Fàmìliatour „Pony“ (20 km)

19. Uf da Spura vum Tour de France (55 km)
20. Skater-Tour (19 km)



</doc>
<doc id="46986" url="https://als.wikipedia.org/wiki?curid=46986" title="Jim Morrison">
Jim Morrison

De Jim Morrison (* 8. Dezämber 1943 z Kalifornie, USA, as "James Douglas Morrison", † 3. Juli 1971 z Paris, Frankrich), isch än amerikanische Rocksänger und Komponischt gsi.
Er isch dr Frontmaa vo dr Rockgruppe The Doors gsi und het d Teggst für die mäiste Lieder von ere gschriibe.

Dr Jim Morrison gältet as Rockmusiker, wo d Fantasie, Visione, Ängst und d Sälbstzerstöörig vo dr Generazioon vo de spoote 1960er Joor artikuliert und exemplarisch usgläbt het. Er zelt zu de charismatischste Persönlichkäite vo dr Rockmuusig in dere Zit. Mit de Doors het er s Repertuar vo dr Rockmuusig um meerschichtigi Konzeptstück und Forme vom Rocktheater erwiteret. Dr Morrison het zu Läbzite drei Gedichtbänd veröffentligt und het d Doors-Konzärt regelmäässig für spontani Rezitazioone vo poetische Teggst usgnützt. Er het e Dokumentarfilm über d Doors broduziert und en experimentelle Spiilfilm dräit.

Dr Morrison het sich mit sim Rock-Bariton und sine poetische Songteggst e Naame gmacht, in sine spöötere Joor wird er aber mäistens mit eme ufrüererische und sälbstzerstörerische Lääbensstil assoziiert. Dr früe Dood vom Morrison, wo die nööchere Umständ von em nit mit Sicherhäit häi chönne kläärt wärde, het vil zur Legändebildig um si Person bidräit.





</doc>
<doc id="46987" url="https://als.wikipedia.org/wiki?curid=46987" title="Heron von Alexandria">
Heron von Alexandria

Dr Heron vo Alexandrie (gnennt "Mechanicus", Lääbensdate umbekannt) isch e griechische Mathematiker und Ääscheniöör gsi. Er het vermuetlig im 1. Joorhundert gläbt und am Museion vo Alexandrie underrichdet, wo für si Bibliothek berüemt gsi isch. 

Vom Heron vo Alexandria si die Wärk bekannt: ;br -:
"Dr hoochdütschi Ditel in Chlammere"


Si beschäftige sich under anderem mit mathematische, optische und mechanische Theme. Bekannt si vor allem sini Usfüerige zu automatische, däilwiis sogar scho brogrammierbare Grääte und wien er Wasser, Luft und Hitz as driibendi Chraft iigsetzt het. Do sözz mä bsundrigs d Erfindig vo dr Aeolipile, wo men ere au Heronsballe säit, und vom Heronsbrunne erwäänt wärde.

D Wärk vom Heron si zum Däil nume fragmentarisch überliiferet; offebar handlet es sich zum Däil um Vorlääsigsnotize.




</doc>
<doc id="46989" url="https://als.wikipedia.org/wiki?curid=46989" title="Eutokios">
Eutokios

Dr Eutokios () isch e spootantike griechische Mathematiker und Filosoof (Nöiplatoniker) gsi. Er het im spoote 5. Joorhundert und in de erste Helfti vom 6. Joorhundert gläbt. Si Häimetstadt isch Askalon gsi und mä säit em dorum vilmol Eutokios vo Askalon. Wil er zur Filosofeschuel vo Alexandria ghöört het, wird er au as Eutokios vo Alexandria bezäichnet.
Vier Kommentar zu mathematische bzw. mathematisch-füsikalische Schrifte, wo sicher vom Eutokios si, si erhalte:


Middelalterlig
Modärn



</doc>
<doc id="46994" url="https://als.wikipedia.org/wiki?curid=46994" title="The Doors">
The Doors

The Doors si e amerikanische Rockbänd und gältet as äini vo de iiflussriichste Grubbe in de 1960er Joor. D Bänd isch vo 1965 bis 1971 zämmegsetzt gsi us em Jim Morrison, Ray Manzarek, John Densmore und Robbie Krieger. Si häi im "London Fog" und denn im "Whisky A Go-Go" gspiilt, bis si dört uusegheit worde si, wil dr Morrison äinisch im Lied "The End" die skandalööse Ziile „Father, I want to kill you, Mother I want to fuck you“ draaghänkt het. Churz druf häi si bi "Elektra Records" underschriibe. Noch em Dood vom Morrison 1971 häi die drei andere no zwäi Album uusegee, wo aber wenig Erfolg ghaa häi. Im April 1973 het sich d Bänd ufglööst.

1993 si d "Doors" in d "Rock and Roll Hall of Fame" ufgnoo worde. Am 26. Septämber 2000 häi sich die Überlääbende Bändmitgliider zum e Reunion-Konzärt droffe un meereri Sänger wie dr Ian Astbury von dr änglische Rock-Band "The Cult" häi drbii im Morrison si Rolle gspiilt.



</doc>
<doc id="46995" url="https://als.wikipedia.org/wiki?curid=46995" title="Johannes X. (Papst)">
Johannes X. (Papst)

Dr Johannes X. (* 860 z Tossignano bi Imola; † 929 z Rom) isch vu 914 bis 928 Papscht gsii.

Dr Johannes isch us dr Familie vu dr Cenci vu Tossignano bi Imola gstammt. Vor syre Wahl isch er Bischof vu Bologna un ab 905 Erzbischof vu Ravenna gsii. Zue syre Wahl het wohl byydrait, ass em italische Chenig Berengar I. un em remische Chrais um dr Konsul un Senator Theophylakt I. vu Tusculum noogstanden isch. Noch em Gschichtsschryber Liutprand vu Cremona isch er nume zum Papscht gwehlt wore, wel er e „ängi Beziehig“ mit dr Theodora ghaa heb, dr Mueter vu dr Marozia, wu vun eme aagebli sogar e Dochter ghaa heb. Die Theodora isch en yyflussrych Mitglid vu dr Familie vum Theophylakt gsii. Speter het dr Johannes d Hochzyt vu dr Marozia mit em Alberich I., em Suhn vum Alberich vu Tusculum veraalosst.

Dr Johannes X. het versuecht, d Macht vum Papscht z Italie wider härzstelle. Är het mit anderen italienische Staate ne Bindnis gege d Sarzene gschlossen un het anne 915 in de Schlacht am Garigliano gege si gwunne. Im Johr 915 het er dr Berengar I. zum Chaiser gchrent. D Grind fir die Chrenig sin nit klar. Wahrschyns het dr Johannes syt syre Zyt z Ravenna gueti Beziehig zum Berengar ghaa un het d Idee vun ere Widerhärstellig vu dr alte Rychstradition unterstitzt.

Di religiese Beziehige zwische Rom un Byzanz sin nit guet gsii. Drotz ass si bolitisch gege d Sarazene zämme gschafft ghaa hän. Dur d Entschaidig vum Papscht Sergius III., im innerbyzantinische Stryt zwisch em Patriarch Nikolaos Mystikos un em Chaiser Leo VI. iber d Zuelässigkait vu dr vierte Eh fir dr Chaiser Bartei z gryfe, isch s noch em Leo VI. sym Dod 912 zuen ere Verschlächterig vu dr Beziehige chuu. Dr byzantinisch Patriarch hete Widerguetmachig vum Papscht gforderet, wel er e Zytlang in s Exil het mieße goh. Anne 920 isch e starki byzantinischi Delegation uf Rom graist, wu em Papscht Schrybes vum Patriarch un au vum neie Chaiser Konstantin VII. Porphyrogennetos hätte sollen iberbringe. Si sin aber nie bis uf Rom chuu, wel z Disitalie ne Revolte unter em Firscht Landulf vu Capua uusbrochen isch. Wäge däm het dr Patriarch anne 922 nomol an dr Papscht gschriben un het desmol Erfolg ghaa. Dr Johannes X. het do d Megligkait gsää vun ere aktivere Chilchebolitik uf em Balkan, isch dr Winsch vum Patriarch entgege chuu un het e Delegation unter dr Fierig vu dr Papschtlegate Theophylakt un Carus uf Konstantinopel gschickt.

Glychzytig hätte d Legaten ihri Rais derzue solle nutzen, uf dr bulgarisch Firscht Simeon I. Yyfluss z nee. Si hän dr Ufdrag ghaa, vu Konstantinopel uus in s Fäldlager vum Simeon z raise, ihm e päpschtli Schrybe z bringen un zum Fride z mahne. Dr Patriarch het die Blän verhinderet, indäm er sälber an dr Simeon gscrhibe ghaa het un dr Papschtlegate d Rais in s Bulgareland unter em Vorwand verbotte het, ihri Sicherhait sei gfehrdet. Anne 924 isch zwische Byzanz un dr Bulgare ne Fride gschlosse un em Simeon d Zarewird zuegsproche wore, was sy Bindig an di griechisch-orthodox Chilche versterkt het. Dr Papscht het aber als versuercht, uf d Bulgaren Yyfluss z nee. Är het bal en anderi Gsandtschaft zum Simeon gschickt go ne Fride zwische dr Bulgaren un dr Kroate vermittle.

Anne 925 het dr Johannes X. e Brief an dr kroatisch Firscht Tomislav gschickt, wun er en „Chenig“ gnännt het. Wahrschyns het sich dr Tomislaw sälber dää Titel gee het, un dr Papscht het nume d Verhältnis anerkännt het. Glychzytig het dr Johannes X. mit däre Botschaft aber suggeriert, ass s kroatisch Chenigrych sy Grindig em Papschttum verdanki. Mer cha aber au dervu uusgoo, ass es fir dr Tomislaw wichtig gsii isch, ass syni neji Wird dur Rom gsterkt woren isch.

Dr Johannes X. het jedwäderi Duldig vu dr Lehre vum Methodios abglähnt un het dr Bischof Johannes vu Split gmahnt, ass di slawisch Sproch im Gottesdienscht abgschafft wird. Uf em Konzil z Split, wu anne 925 vu Papschtlegate yygruefe woren isch, sin d Froge vu dr Chilchezucht un dr chilchligen Organisation vu Kroatie dischpetiert wore. Uf däm Konzil isch s zum Stryt chuu zwisch em Verfächter vu dr Volkssproch in dr kroatische Chilche, em Bischof Gregor vu Nin, un em papschtdreie Erzbischof Johannes vu Split. Anne 926 isch dä Konflikt zum Änd chuu mit dr Verbannig vum Gregor in sy Bischofsstadt Nin un dr Anerkännig vu dr Metropolitanrächt vum Johannes vu Split. D Versuech, d Liturgisproch z latynisiere sin aber ufgee wore.

Dr Papscht Johannes X. isch anne 928 abgsetzt wore, d Grind sin aber nit ganz klar. Uf aire Syte isch em Papscht sy Bindnis mit em Chenig Hugo vu Italie vorgworfe wore, wu si dr remisch Adel un d Marozia schyns derdur bedroht gfielt ghaa hän. Uf dr andre Syte chennt au d Ferderig vu sym Brueder Petrus em Papscht zum Verhängnis wore syy. Anne 927 isch dr Petrus vu Rom verdribe wore, isch aber churzi Zyt speter wider retuurchuu. Wel im nämlige Johr d Magyare z Italien yygfalle gsii sin, het mer em Petrus dr Vorwurf gmacht, är heb si in s Land gruefe. Dodruf isch dr Petrus vor dr Auge vum Johannes X. im Lateranpalascht vu Aahänger vum Wido un dr Marozia verschlaa wore. Dr Johannes X. isch churz derno anne 928 in dr Ängelsburg in s Gfängnis gheit wore, d Quälle schwätze uudytli vun ere Absetzig dur s Urdail vum „ganze remische Volk“ ("omni populo Romani"). Des chennt en Indiz fir e Depositionsverfahre gsii syy, wu aber nyt wyter driber bekannt isch. Dr Johannes X. isch derno anne 929 im Chärchel umbrocht wore, wahrschyns uf Befähl vu dr Marozia.

S Pontifikat vum Johannes X. ragt no dr Mainig vu vyl Experten iber e Huffe vu ander in syre Zyt firi, drotz ass er z Rom sälber wenig Stapfle hinterloo het. Är het zue dr Ferderer zellt vu dr Sängerschuelk un vu vyl Chleschter in dr Ebige Stadt. Unter syre Regierig isch wyter an dr Widerhärstellig vum Lateran gschafft wore.



</doc>
<doc id="46997" url="https://als.wikipedia.org/wiki?curid=46997" title="Mein Name ist Eugen (Film)">
Mein Name ist Eugen (Film)

Mein Name ist Eugen isch en Schwizer Film us em Jahr 2005 vom Regisseur Michael Steiner. S'Dräihbuech basiert uf em gliichnamige Roman vom Klaus Schädelin (1955).

I de 60er Jahre läbe d'Luusbuebe Eugen, Wrigley, Bäschteli u Eduard z'Bärn u hecken ei Streich nach em angeren us. Wrigley söu wäge däm i ds Internat gschickt wärde. Är u Eugen entdecken e Schatzcharte vom Fritzli Büeuer, em Chünig vo de Luusbuebe, wo einisch im gliiche Huus gläbt het. D'Heude rissen us u mache sich uf d'Suech nach em Fritzli Büeuer, wo z'Züri läbe söu. Die abentürlichi Flucht füert die beide dur di haubi Schwiz, wobi si vo wüetende Pure, bsorgte Eutere u vieune Bolizischte verfougt wärde. Währed dere Suechaktion schliesse die vier Gieue ne Bung: „Wir wollen sein ein einig Volk von Bengeln …“. Si erreiche nationali Berüemtheit – wenn ou nume uf Fahndigsplakat – u chöme denn ou z'Züri aa. 

Deet sueched si de Fritzli Büeler. Zerscht landet si bim falsche, emne Polizischt, bevor si na uf de richtig Luusbuebekönig träffed, wo inzwüsched mit kaputte Fernsehgrät handlet. Gmeinsam mit em Fritzli verfrachted d'Luusbuebe de unbeliebt Nachber uf enen Hochseefrachter. Über Nacht verschwindet de Fritzli aber mit de Charte und de vierne bliibt nur d Heichehr zu den Eltere.

De Film zellt mit öppis meh als 542'000 Bsuecher zu den erfolgriichschte Schwiizer Film.

D' Krokodilloki (Ce 6/8 II 14253 vo de SBB Historic) isch e Güeterzugloki mit enere Höchschtgschwindigkeit vo lediglich 65 km/h. Si isch aber nie für Personezüg uf de Gotthardlinie igsetzt worde. In de 60er Jahr isch si sowiso nur na im Flachland gfahre. Für d'Aaforderige uf de Gotthardrampi isch si z'schwach gsi. D'Personewäge stammed us de 30er Jahr und sind i de 60ere villicht no vereinzelt igsetzt worde, aber chum uf de Gotthardstrecki.

En Citroën DS hed's zwar i de 60ere ggäh, aber nöd das im Film zeigte Modäll. Di mitlänkende Schinwärfer under Glas hed's zwar ab 1967 ggäh, aber di versänkte Türgriff erscht ab 1971.

Dass de Wrigley nöd Berndütsch redt, isch kän Filmfehler, wil d'Inschpiration für die Figur de Richard von Weizsäcker söll gsi si. I de 1930er Jahr, de Jugendziit vom Buechautor isch är mit im zäme z'Bern id Schuel ggange.





</doc>
<doc id="46998" url="https://als.wikipedia.org/wiki?curid=46998" title="Adelberg">
Adelberg

Adelberg (bis 1851 "Hundsholz", dt. "Adelberg") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Adelberg leit uf em eschtliche Schurwald zwisch em Remsdal em Norde ond em Filsdal em Siden. Nochbergmoede send Bertlenge, Wãnge (boede Landkroes Geppenge), Schorndorf, Plüderhausen (boede Rems-Murr-Kreis).

D Gmarkong setzt sich zemme ous 21,7 % Landwirtschaftsfleche, 64,1 % Wald, 12,3 % Sidlongsfleche ond 1,9 % sonschticher Fleche.

Zue Adelberg gheret s Dorf Adelberg, dr Weiler Adelberg-Kloschter ond d Wohnblätz Herremihle, Mittelmihle ond Zachersmihle.

S Kloschter Adelsberg ischt a Prämonstratenserstift gwe, wo em Johr 1178 eigrichtet worde ischt. Bis 1851 hot s Dorf "Hundsholz" ghoeße.

Adelberg hot sich mit dr Gmoede Bertlenge, Birebach ond Rechberghouse zom "Gmoeverwaltongsverband Eschtlicher Schurwald" mit Sitz en Rechberghouse zammegschlosse.

D Schuldese ischt d Carmen Marquardt.

Ergäbnis vo de Landdagswahla seid 2006: 

Dr Dialekt vo Adelberg ghert zom Schwäbisch.




</doc>
<doc id="46999" url="https://als.wikipedia.org/wiki?curid=46999" title="Aichelberg (Landkreis Göppingen)">
Aichelberg (Landkreis Göppingen)

Oechelberg (dt. "Aichelberg") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Oechelberg leit am Albtrauf an dr Schwäbische Alb. Zue dr Gmoed gheret dr "Oechelberg" 564 m i. NN ond dr "Durmberg" 609 m i. NN. Nochbergmoede send Bad Boll, Zell, Ohmde, Holzmade ond Weile.

D Gmarkong setzt sich zemme ous 40,9 % Landwirtschaftsfleche, 26,7 % Wald, 31,4 % Sidlongsfleche ond 1 % sonschticher Fleche.

Zue Oechelberg gherte koene weitere Ortsdoel.

Em Johr 1189 wird en Grof Berthold vo Aichelberg zamme mit dr Burg Aichelberg gnennt.

Oechelberg hot sich mit dr Gmoede Bad Boll, Dirne, Gammelshouse, Hattehofe ond Zell zom "Gmoeverwaltongsverband Raum Bad Boll" mit Sitz en Bad Boll zammegschlosse.

Dr Schuldes ischt dr Martin Eisele.

Ergäbnis vo de Landdagswahla seid 2006: 

Dr Dialekt vo Oechelberg ghert zom Schwäbisch.




</doc>
<doc id="47000" url="https://als.wikipedia.org/wiki?curid=47000" title="Albershausen">
Albershausen

Alberschhouse (dt. "Albershausen") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Alberschhouse leit sidlich vom Filsdal em Weschte vom Landkroes.

D Gmarkong setzt sich zemme ous 52 % Landwirtschaftsfleche, 23,2 % Wald, 24,2 % Sidlongsfleche ond 0,6 % sonschticher Fleche.

Zue Alberschhouse gheret s Dorf Albershausen, dr Weiler Schafhof ond s Gheft Eschleshof.

Alberschhouse ischt zom erschte Mol gnennt worde em Johr 1275.

Alberschhouse hot mit dr Stadt Uigne a Verwaltongsgmoeschaft vereibart.

Dr Schuldes ischt dr Jochen Bidlingmaier.

Ergäbnis vo de Landdagswahla seid 2006: 

Dr Dialekt vo Alberschhouse ghert zom Schwäbisch.



</doc>
<doc id="47001" url="https://als.wikipedia.org/wiki?curid=47001" title="Bad Boll">
Bad Boll

Bad Boll (dt. "Bad Boll", bis 31. Mai 2007 "Boll") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Bad Boll leit am Nordrand vo dr Schwäbische Alb sidlich vo Geppenge. Nochbergmoede send Dirnau, Gruibenge, Oechelberg ond Zell u. A.

D Gmarkong setzt sich zemme ous 50,6 % Landwirtschaftsfleche, 38,6 % Wald, 9 % Sidlongsfleche ond 1,8 % sonschticher Fleche.

Zue Bad Boll gheret s Dorf Boll, dr Ort Bad Boll ond dr Weiler Eckwälde.

Bad Boll ischt zom erschte Mol gnennt worde em Johr 1155.

Bad Boll hot sich mit dr Gmoede Dirne, Gammelshouse, Hattehofe, Oechelberg ond Zell zom "Gmoeverwaltongsverband Raum Bad Boll" mit Sitz en Bad Boll zammegschlosse.

Dr Schuldes ischt dr Hans-Rudi Bührle.

Ergäbnis vo de Landdagswahla seid 2006: 

Dr Dialekt vo Bad Boll ghert zom Schwäbisch.




</doc>
<doc id="47002" url="https://als.wikipedia.org/wiki?curid=47002" title="Bad Ditzenbach">
Bad Ditzenbach

Ditzebach (dt. "Bad Ditzenbach") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Ditzebach leit em oberen Filsdal an dr Mendong vo dr Ditz em Norde vo dr Schwäbische Alb. Nochbergmoede send Haenenge, Schlat, Deggenge, Drackestõẽ, Mihlhouse, Gruibenge ond Gammelshouse (älle Landkroes Geppenge), Nellenge, Merklenge (boede Alb-Done-Kroes).

D Gmarkong setzt sich zemme ous 53,4 % Landwirtschaftsfleche, 35,8 % Wald, 10 % Sidlongsfleche ond 0,8 % sonschticher Fleche.

Zue Ditzebach gheret d Gmoedsdoel Auedorf, Ditzebach ond Gosbach.

Ditzebach ischt zom erschte Mol gnennt worde em Johr 861 als "Tizzenbach".

Ditzebach hot mit dr Gmoe Deggenge a Verwaltongsgmoeschaft vereibart.

Dr Schuldes ischt dr Herbert Juhn.

Ergäbnis vo de Landdagswahla seid 2006: 

Dr Dialekt vo Ditzebach ghert zom Schwäbisch.




</doc>
<doc id="47003" url="https://als.wikipedia.org/wiki?curid=47003" title="Bad Überkingen">
Bad Überkingen

Iberkenge (dt. "Bad Überkingen") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Iberkenge leit em Filsdal.

D Gmarkong setzt sich zemme ous 56,8 % Landwirtschaftsfleche, 15,2 % Wald, 26,8 % Sidlongsfleche ond 1,2 % sonschticher Fleche.

Zue Iberkenge gheret d Gmoedsdoel Iberkenge, Hause ond Onderbehrenge.

Em Johr 1258 wird en "Albreht de Vberchingen" als Zeig in ere Schenkongsurkond gnennt.

Iberkenge hot mit dr Stadt Geislenge ond dr Gmoe Kuache a Verwaltongsgmoeschaft vereibart.

Dr Schuldes ischt dr Matthias Heim.

Ergäbnis vo de Landdagswahla seid 2006: 

Dr Dialekt vo Iberkenge ghert zom Schwäbisch.




</doc>
<doc id="47004" url="https://als.wikipedia.org/wiki?curid=47004" title="Birenbach">
Birenbach

Birebach (dt. "Birenbach") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Birebach leit onder em Hauestaufe.

D Gmarkong setzt sich zemme ous 60 % Landwirtschaftsfleche, 29,5 % Wald, 9,5 % Sidlongsfleche ond 1 % sonschticher Fleche.

Zue Birebach gheret s Dorf Birebach ond dr Weiler Schitzehof.

Birebach ischt zom erschte Mol gnennt worde em Johr 1414.

Birebach hot sich mit dr Gmoede Adelberg, Bertlenge ond Rechberghouse zom "Gmoeverwaltongsverband Eschtlicher Schurwald" mit Sitz en Rechberghouse zammegschlosse.

Dr Schuldes ischt dr Frank Ansorge.

Ergäbnis vo de Landdagswahla seid 2006: 

Dr Dialekt vo Birebach ghert zom Schwäbisch.



</doc>
<doc id="47005" url="https://als.wikipedia.org/wiki?curid=47005" title="Böhmenkirch">
Böhmenkirch

Behmakirch (dt. "Böhmenkirch") ischt a Gmoid em Landkroes Geppenga en Bade-Wirttaberg. D Gmoid hot Eiwohner (Stand: ).

Behmakirch leit uf dr Schwäbische Alb.

D Gmarkong setzt sich zemme ous 42 % Landwirtschaftsfleche, 44,4 % Wald, 13,2 % Sidlongsfleche ond 0,4 % sonschticher Fleche.

Zue Behmakirch gherat d Gmoidsdoil Behmakirch, Schnittlenge, Stoinakirch, Treffelhausa, Trasaberg, Heidhöf ond dr Ravastoi.

Behmakirch ischt zom erschte Mol gnannt worra em Johr 1225 als "Bominwirche".

Behmakirch ghert zue koim Verwaltongsverband.

Dr Birgrmoischdr isch dr Matthias Nägele.

Ergäbnis vo de Landdagswahla seid 2006: 

Dr Dialekt vo Behmakirch isch Schwäbisch.


</doc>
<doc id="47006" url="https://als.wikipedia.org/wiki?curid=47006" title="Börtlingen">
Börtlingen

Bertlenge (dt. "Börtlingen") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Bertlenge leit em Schurwald.

D Gmarkong setzt sich zemme ous 46,7 % Landwirtschaftsfleche, 33,1 % Wald, 19,6 % Sidlongsfleche ond 0,6 % sonschticher Fleche.

Zue Bertlenge gheret s Dorf Bertlenge, d Weiler Breech ond Zell, d Hef Edweiler ond Schweizerhof ond dr Wohnblatz Schneiderhof.

Bertlenge ischt zom erschte Mol gnennt worde em Johr 1202.

Bertlenge hot sich mit dr Gmoede Adelberg, Birebach ond Rechberghouse zom "Gmoeverwaltongsverband Eschtlicher Schurwald" mit Sitz en Rechberghouse zammegschlosse.

Dr Schuldes ischt dr Franz Wenka.

Ergäbnis vo de Landdagswahla seid 2006: 

Dr Dialekt vo Bertlenge ghert zom Schwäbisch.


</doc>
<doc id="47007" url="https://als.wikipedia.org/wiki?curid=47007" title="Deggingen">
Deggingen

Deggenge (dt. "Deggingen") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Deggenge leit em oberen Filsdal am Albtrauf an dr Schwäbische Alb.

D Gmarkong setzt sich zemme ous 51,2 % Landwirtschaftsfleche, 35,4 % Wald, 11,5 % Sidlongsfleche ond 1,9 % sonschticher Fleche.

Zue Deggenge gheret d Gmoedsdoel Deggenge ond Reichebach.

Deggenge ischt zom erschte Mol gnennt worde em 12. Jh.

Deggenge hot mit dr Gmoe Ditzebach a Verwaltongsgmoeschaft vereibart.

Dr Schuldes ischt dr Karl Josef Weber.

Ergäbnis vo de Landdagswahla seid 2006: 

Dr Dialekt vo Deggenge ghert zom Schwäbisch.




</doc>
<doc id="47008" url="https://als.wikipedia.org/wiki?curid=47008" title="Donzdorf">
Donzdorf

Dõnzdorf (dt. "Donzdorf") ischt a Stadt em Landkroes Geppenga en Bade-Wirttaberg. D Stadt hot Eiwohner (Stand: ).

Dõnzdorf leit em a Seitedal vom Filsdal auf 334 bis 749 Meter Heh, rond 12 km vo dr Kroesstadt Geppenge.

D Gmarkong setzt sich zemme ous 52,4 % Landwirtschaftsfleche, 32,4 % Wald, 13,8 % Sidlongsfleche ond 1,4 % sonschticher Fleche.

Zue Dõnzdorf gheret d Stadtdoel Dõnzdorf, Reichebach ond Wenzenge.

Dõnzdorf ischt zom erschte Mol gnennt worde em Johr 1275.

Dõnzdorf hot sich mit dr Stedt Louterstoe ond Siesse ond dr Gmoe Gẽẽnge zom "Gmoeverwaltongsverband Mittlers Fils-Loutertal" mit Sitz en Dõnzdorf zammegschlosse.

Dr Schuldes ischt dr Martin Stölzle.

Ergäbnis vo de Landdagswahla seid 2006: 

Dr Dialekt vo Dõnzdorf ghert zom Schwäbisch.



</doc>
<doc id="47009" url="https://als.wikipedia.org/wiki?curid=47009" title="Drackenstein">
Drackenstein

Drackestõẽ (dt. "Drackenstein") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Drackestõẽ leit am Hang vom Gosbachdal. Nochbergmoede send Ditzebach em Norde, Merklenge em Alb-Done-Kroes em Sidoschte, Haoschtadt em Sidweschte ond d Städt Wisestoeg ond Mihlhouse em Weschte.

D Gmarkong setzt sich zemme ous 65,2 % Landwirtschaftsfleche, 24,1 % Wald, 9 % Sidlongsfleche ond 1,8 % sonschticher Fleche.

Zue Drackestõẽ gheret s Dorf Oberdrackestõẽ, dr Weiler Onderdrackestõẽ ond s Gheft Kelleshof.

Drackestõẽ ischt zom erschte Mol gnennt worde em Johr 1137.

Drackestõẽ hot sich mit dr Stadt Wisestoeg ond dr Gmoede Gruibenge, Haoschtadt ond Mihlhouse zom "Gmoeverwaltongsverband Oberes Filstal" mit Sitz en Wisestoeg zammegschlosse.

Dr Schuldes ischt dr Klaus-Dieter Apelt.

Ergäbnis vo de Landdagswahla seid 2006: 

Dr Dialekt vo Drackestõẽ ghert zom Schwäbisch.



</doc>
<doc id="47010" url="https://als.wikipedia.org/wiki?curid=47010" title="Dürnau (Landkreis Göppingen)">
Dürnau (Landkreis Göppingen)

Dirne (dt. "Dürnau") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Dirne leit am Rand vo dr Schwäbische Alb. Nochbergmoede send Geppenge ond Haenenge in Norde, Gammelshouse em Oschte, Gruibenge em Side ond Bad Boll em Weschte.

D Gmarkong setzt sich zemme ous 55,9 % Landwirtschaftsfleche, 24,6 % Wald, 18,4 % Sidlongsfleche ond 1,1 % sonschticher Fleche.

Zue Dirne gheret s Dorf Dirne ond d Wohnblätz Elmihle ond Wilhelmsheh.

Dirne ischt zom erschte Mol gnennt worde em Johr 1275 als "Durnon".

Dirne hot sich mit dr Gmoede Bad Boll, Gammelshouse, Hattehofe, Oechelberg ond Zell zom "Gmoeverwaltongsverband Raum Bad Boll" mit Sitz en Bad Boll zammegschlosse.

Dr Schuldes ischt dr Markus Wagner.

Ergäbnis vo de Landdagswahla seid 2006: 

Dr Dialekt vo Dirne ghert zom Schwäbisch.



</doc>
<doc id="47011" url="https://als.wikipedia.org/wiki?curid=47011" title="Ebersbach an der Fils">
Ebersbach an der Fils

Eäberschbach (dt. "Ebersbach an der Fils") ischt a Stadt em Landkroes Geppenga en Bade-Wirttaberg. D Stadt hot Eiwohner (Stand: ).

Eäberschbach leit weschtlich vom Nassachtal ond eschtlich vo dr Kloene Schweiz.

D Gmarkong setzt sich zemme ous 45,6 % Landwirtschaftsfleche, 32,2 % Wald, 21,3 % Sidlongsfleche ond 0,9 % sonschticher Fleche.

Zue Eäberschbach gheret d Stadtdoel Benzwange, Eäberschbach, Roßwälde ond Weiler.

Eäberschbach ischt zom erschte Mol gnennt worde em Johr 1170.

Eäberschbach hot mit dr Gmoe Schlierbach a Verwaltongsgmoeschaft vereibart.

Dr Schuldes ischt dr Eberhard Keller.

Ergäbnis vo de Landdagswahla seid 2006: 

Dr Dialekt vo Eäberschbach ghert zom Schwäbisch.



</doc>
<doc id="47012" url="https://als.wikipedia.org/wiki?curid=47012" title="Eschenbach (Württemberg)">
Eschenbach (Württemberg)

Eschebach (dt. "Eschenbach") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Eschebach leit em Dal vom gleichnamige Bach am Fueß vo dr Schwäbische Alb.

D Gmarkong setzt sich zemme ous 64,8 % Landwirtschaftsfleche, 14,4 % Wald, 19,6 % Sidlongsfleche ond 1,3 % sonschticher Fleche.

Zue Eschebach gheret s Dorf Eschebach, dr Weiler Loteberg ond s Gheft Iltishof.

Eschebach ischt zom erschte Mol gnennt worde em Johr 1379.

Eschebach hot sich mit dr Gmoe Haenenge zom "Gmoeverwaltongsverband Voralb" mit Sitz en Haenenge zammegschlosse.

Dr Schuldes ischt dr Thomas Schubert.

Ergäbnis vo de Landdagswahla seid 2006: 

Dr Dialekt vo Eschebach ghert zom Schwäbisch.



</doc>
<doc id="47013" url="https://als.wikipedia.org/wiki?curid=47013" title="Gammelshausen">
Gammelshausen

Gammelshouse (dt. "Gammelshausen") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Gammelshouse leit am Albtrauf, rond nein Kilometer sidlich vo Geppenge. Nochbergmoede send Haenenge, Eschebach, Ditzebach, Gruibenge ond Dirne (älle Landkroes Geppenge)

D Gmarkong setzt sich zemme ous 54,7 % Landwirtschaftsfleche, 26,3 % Wald, 18,4 % Sidlongsfleche ond 0,6 % sonschticher Fleche.

Zue Gammelshouse gherte koene weitere Ortsdoel.

Gammelshouse ischt zom erschte Mol gnennt worde als "Gamoltzhusen".

Gammelshouse hot sich mit dr Gmoede Bad Boll, Dirne, Hattehofe, Oechelberg ond Zell zom "Gmoeverwaltongsverband Raum Bad Boll" mit Sitz en Bad Boll zammegschlosse.

Dr Schuldes ischt dr Daniel Kohl.

Ergäbnis vo de Landdagswahla seid 2006: 

Dr Dialekt vo Gammelshouse ghert zom Schwäbisch.



</doc>
<doc id="47014" url="https://als.wikipedia.org/wiki?curid=47014" title="Gingen an der Fils">
Gingen an der Fils

Gẽẽnge (dt. "Gingen an der Fils") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Gẽẽnge leit em Filsdal. Nochbergmoede send Dõnzdorf, Kuache, Iberkenge ond Siesse.

D Gmarkong setzt sich zemme ous 53,7 % Landwirtschaftsfleche, 28,3 % Wald, 16,6 % Sidlongsfleche ond 1,4 % sonschticher Fleche.

Zue Gẽẽnge gheret s Dorf Gẽẽnge ond dr Weiler Grẽaneberg.

Gẽẽnge ischt zom erschte Mol gnennt worde em Johr 915 als "Ginga".

Gẽẽnge hot sich mit dr Stedt Dõnzdorf, Louterstoe ond Siesse zom "Gmoeverwaltongsverband Mittlers Fils-Loutertal" mit Sitz en Dõnzdorf zammegschlosse.

Dr Schuldes ischt dr Marius Hick (CDU).

Ergäbnis vo de Landdagswahla seid 2006: 

Dr Dialekt vo Gẽẽnge ghert zom Schwäbisch.



</doc>
<doc id="47015" url="https://als.wikipedia.org/wiki?curid=47015" title="Gruibingen">
Gruibingen

Gruibenga (dt. "Gruibingen") isch a Gmoed em Landkroes Geppenga en Bada-Wirdaberg.

Gruibenga leit em Vorland vo dr Schwäbische Alb an dr A 8.

D Gmarkong setzt sich zamme ous 55,4 % Landwirtschaftsfleche, 31,6 % Wald, 9,8 % Sidlongsfleche ond 3,1 % sonschticher Fleche.

Zue Gruibenge gheret s Dorf Gruibenge, s Gheft Kaltewanghof ond dr Wohnblatz Exemihle.

Gruibenga isch zom erschte Mol gnennt worde em Johr 861 als "in griubingaro marco".

Gruibenga hot sich mit dr Stadt Wisestoeg ond dr Gmoed Drackestõẽ, Haoschtadt ond Mihlhousa zom "Gmoeverwaltongsverband Oberes Filstal" mit Sitz en Wisastoeg zammagschlossa.

Dr Schuldes isch dr Roland Schweikert.

Ergebnis vo dr Landdagswahla seid 2006: 

Dr Dialekt vo Gruibenga ghert zom Schwäbisch.



</doc>
<doc id="47016" url="https://als.wikipedia.org/wiki?curid=47016" title="Hattenhofen (Württemberg)">
Hattenhofen (Württemberg)

Hattehofe (dt. "Hattenhofen") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Hattehofe leit em Vorland vo dr Schwäbische Alb sidweschtlich vo Geppenge. Nochbergmoede send Alberschhouse, Uigne, Geppenge, Zell, Schlierbach ond Ohmde.

D Gmarkong setzt sich zemme ous 69 % Landwirtschaftsfleche, 10,5 % Wald, 18,7 % Sidlongsfleche ond 1,8 % sonschticher Fleche.

Zue Hattehofe gheret s Dorf Hattehofe ond s Gheft Riedehof.

Hattehofe ischt zom erschte Mol gnennt worde em Johr 1275 als "Hattenhoven".

Hattehofe hot sich mit dr Gmoede Bad Boll, Dirne, Gammelshouse, Oechelberg ond Zell zom "Gmoeverwaltongsverband Raum Bad Boll" mit Sitz en Bad Boll zammegschlosse.

Dr Schuldes ischt dr Jochen Reutter.

Ergäbnis vo de Landdagswahla seid 2006: 

Dr Dialekt vo Hattehofe ghert zom Schwäbisch.



</doc>
<doc id="47017" url="https://als.wikipedia.org/wiki?curid=47017" title="Heiningen (Landkreis Göppingen)">
Heiningen (Landkreis Göppingen)

Haenenge (dt. "Heiningen") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Haenenge leit am Albtrauf sidlich vo Geppenge. Nochbergmoede send Geppenge, Dirne, Gammelshouse ond Eschebach.

D Gmarkong setzt sich zemme ous 62,4 % Landwirtschaftsfleche, 19 % Wald, 16,8 % Sidlongsfleche ond 1,8 % sonschticher Fleche.

Zue Haenenge gheret s Dorf Haenenge, dr Weiler Loteberg ond s Gheft Eitleshof.

Haenenge ischt zom erschte Mol gnennt worde em Johr 1228 als "Huningen".

Haenenge hot sich mit dr Gmoe Eschebach zom "Gmoeverwaltongsverband Voralb" mit Sitz en Haenenge zammegschlosse.

Dr Schuldes ischt dr Norbert Aufrecht.

Ergäbnis vo de Landdagswahla seid 2006: 

Dr Dialekt vo Haenenge ghert zom Schwäbisch.



</doc>
<doc id="47018" url="https://als.wikipedia.org/wiki?curid=47018" title="Hohenstadt">
Hohenstadt

Haoschtadt (dt. "Hohenstadt") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Haoschtadt leit uf dr Schwäbische Alb, rond 20 km sidlich vo Geppenge.

D Gmarkong setzt sich zemme ous 69 % Landwirtschaftsfleche, 17,6 % Wald, 11,3 % Sidlongsfleche ond 2,1 % sonschticher Fleche.

Zue Haoschtadt gheret s Dorf Haoschtadt ond s Gheft Weilerheh.

Haoschtadt ischt zom erschte Mol gnennt worde em Johr 861.

Haoschtadt hot sich mit dr Stadt Wisestoeg ond dr Gmoede Drackestõẽ, Gruibenge ond Mihlhouse zom "Gmoeverwaltongsverband Oberes Filstal" mit Sitz en Wisestoeg zammegschlosse.

Dr Schuldes ischt dr Günter Riebort.

Ergäbnis vo de Landdagswahla seid 2006: 

Dr Dialekt vo Haoschtadt ghert zom Schwäbisch.



</doc>
<doc id="47019" url="https://als.wikipedia.org/wiki?curid=47019" title="Kuchen (Gemeinde)">
Kuchen (Gemeinde)

Kuache (dt. "Kuchen") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Kuache leit em Filsdal.

D Gmarkong setzt sich zemme ous 37,4 % Landwirtschaftsfleche, 42 % Wald, 19,4 % Sidlongsfleche ond 1,1 % sonschticher Fleche.

Zue Kuache gheret s Dorf Kuache ond dr Wohnplatz Siddeitsche Baumwolleininduschtri.

Kuache ischt zom erschte Mol gnennt worde em Johr 1228.

Kuache hot mit dr Stadt Geislenge ond dr Gmoe Iberkenge a Verwaltongsgmoeschaft vereibart.

Dr Schuldes ischt dr Bernd Rößner.

Ergäbnis vo de Landdagswahla seid 2006: 

Dr Dialekt vo Kuache ghert zom Schwäbisch.



</doc>
<doc id="47020" url="https://als.wikipedia.org/wiki?curid=47020" title="Lauterstein">
Lauterstein

Louterstoe (dt. "Lauterstein") ischt a Stadt em Landkroes Geppenga en Bade-Wirttaberg. D Stadt hot Eiwohner (Stand: ).

Louterstoe leit em Lauterdal am Rand vo dr Schwäbische Alb.

D Gmarkong setzt sich zemme ous 38,7 % Landwirtschaftsfleche, 45,3 % Wald, 13,7 % Sidlongsfleche ond 2,2 % sonschticher Fleche.

Zue Louterstoe gheret d Stadtdoel Nennenge ond Weißestoe.

D Stadt Louterstoe ischt entstande zom 1. Januar 1974 durch dr Zammeschluss vo dr Gmoe Nennenge mit dr Stadt Weißestoe.

Louterstoe hot sich mit dr Stedt Dõnzdorf ond Siesse ond dr Gmoe Gẽẽnge zom "Gmoeverwaltongsverband Mittlers Fils-Loutertal" mit Sitz en Dõnzdorf zammegschlosse.

Dr Schuldes ischt dr Michael Lenz.

Ergäbnis vo de Landdagswahla seid 2006: 

Dr Dialekt vo Louterstoe ghert zom Schwäbisch.



</doc>
<doc id="47021" url="https://als.wikipedia.org/wiki?curid=47021" title="Mühlhausen im Täle">
Mühlhausen im Täle

Mihlhouse (dt. "Mühlhausen im Täle") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Mihlhouse leit em obere Filstal

D Gmarkong setzt sich zemme ous 66,1 % Landwirtschaftsfleche, 21 % Wald, 11,8 % Sidlongsfleche ond 1 % sonschticher Fleche.

Zue Mihlhouse gheret s Dorf Mihlhouse, s Gheft Eselhef ond dr Wohnblatz Dodtsburg.

Mihlhouse ischt zom erschte Mol gnennt worde em Johr 812 als "Mulenhuson".

Mihlhouse hot sich mit dr Stadt Wisestoeg ond dr Gmoede Drackestõẽ, Gruibenge ond Haoschtadt zom "Gmoeverwaltongsverband Oberes Filstal" mit Sitz en Wisestoeg zammegschlosse.

Dr Schuldes ischt dr Bernd Schaefer.

Ergäbnis vo de Landdagswahla seid 2006: 

Dr Dialekt vo Mihlhouse ghert zom Schwäbisch.



</doc>
<doc id="47022" url="https://als.wikipedia.org/wiki?curid=47022" title="Ottenbach (Württemberg)">
Ottenbach (Württemberg)

Ottebach (dt. "Ottenbach") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Ottebach leit am Rand vo dr Schwäbische Alb am Fueß vom Hauestaufe. Nochbergmoede send Gmend, Dõnzdorf, Saale, Eislenge ond Geppenge.

D Gmarkong setzt sich zemme ous 49,2 % Landwirtschaftsfleche, 22,2 % Wald, 27,7 % Sidlongsfleche ond 0,9 % sonschticher Fleche.

Zue Ottebach gheret s Dorf Ottebach, d Weiler Geyrewald, Jackehof, Kitzen Schurrhof ond Stixehef, d Hef Bärehef, Breitfelder Hof, Cyriakushof, Etzberg, Feierleshof, Fladehof, Haldehof, Herbehof, Holzheiser Hof, Kibelhof, Lendehef, Lochhof, Merzehef, Nuihof, Obergruppehof, Obermihleisehof, Peterlengshef, Saurehof, Schonterhef, Sonnedal (Fuchsdal), Strudelhof, Ondermihleisehef, Waldehof ond Wannehof ond dr Wohnblatz Schafhefle.

Ottebach ischt zom erschte Mol gnennt worde em Johr 1275.

Ottebach hot sich mit dr Stadt Eislenge ond dr Gmoe Saale zom "Gmoeverwaltongsverband Eislenge-Ottebach-Saale" mit Sitz en Eislenge zammegschlosse.

Dr Schuldes ischt dr Oliver Franz.

Ergäbnis vo de Landdagswahla seid 2006: 

Dr Dialekt vo Ottebach ghert zom Schwäbisch.



</doc>
<doc id="47023" url="https://als.wikipedia.org/wiki?curid=47023" title="Rechberghausen">
Rechberghausen

Rechberghouse (dt. "Rechberghausen") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Rechberghouse leit am Marbach, eme rechte Nebefluss vo dr Fils, em Vorland vo dr mittlere Schwäbische Alb am Rand vom eschtliche Schurwald.

D Gmarkong setzt sich zemme ous 38,1 % Landwirtschaftsfleche, 29,9 % Wald, 30,6 % Sidlongsfleche ond 1,3 % sonschticher Fleche.

Zue Rechberghouse gheret s Dorf Rechberghouse, dr Weiler Oberhouse ond s Gheft Schloßhof.

Rechberghouse ischt zom erschte Mol gnennt worde em Johr 1245.

Rechberghouse hot sich mit dr Gmoede Adelberg, Bertlenge ond Birebach zom "Gmoeverwaltongsverband Eschtlicher Schurwald" mit Sitz en Rechberghouse zammegschlosse.

D Schuldese ischt d Claudia Dörner.

Ergäbnis vo de Landdagswahla seid 2006: 

Dr Dialekt vo Rechberghouse ghert zom Schwäbisch.



</doc>
<doc id="47024" url="https://als.wikipedia.org/wiki?curid=47024" title="Salach">
Salach

Saale (dt. "Salach ") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Saale leit em Filsdal, rond sibe Kilometer eschtlich vo Geppenge. Nochbergmoede send Ottebach em Norde, d Stadt Dõnzdorf em Oschte, d Stadt Siesse em Side ond d Stadt Eislenge em Weschte.

D Gmarkong setzt sich zemme ous 57,1 % Landwirtschaftsfleche, 33,3 % Wald, 9,1 % Sidlongsfleche ond 0,5 % sonschticher Fleche.

Zue Saale gheret s Dorf Saale, dr Weiler Bärebach, d Hef Bärebachhof, Bärehefle, Baierhof, Kapfhef ond Staufeeck ond dr Wohnplatz Au.

Saale ischt zom erschte Mol gnennt worde em Johr 1275.

Saale hot sich mit dr Stadt Eislenge ond dr Gmoe Ottebach zom "Gmoeverwaltongsverband Eislenge-Ottebach-Saale" mit Sitz en Eislenge zammegschlosse.

Dr Schuldes ischt dr Julian Stipp.

Ergäbnis vo de Landdagswahla seid 2006: 

Dr Dialekt vo Saale ghert zom Schwäbisch.



</doc>
<doc id="47025" url="https://als.wikipedia.org/wiki?curid=47025" title="Schlat">
Schlat

Schlat (dt. "Schlat") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Schlat leit nerdlich vom Fuchseck ond vom Wasserberg, rond acht Kilometer sidlich vo Geppenge.

D Gmarkong setzt sich zemme ous 59,1 % Landwirtschaftsfleche, 24,7 % Wald, 15,8 % Sidlongsfleche ond 0,5 % sonschticher Fleche.

Zue Schlat gheret s Dorf Schlat, den Weilern Rommedal ond Ursewang ond s Gheft Fuchseckhof.

Schlat ischt zom erschte Mol gnennt worde em Johr 1139.

Schlat hot mit dr Stadt Geppenge ond dr Gmoede Wãnge ond Wäschebeire a Verwaltongsgmoeschaft vereibart.

D Schuldese ischt d Gudrun Flogaus.

Ergäbnis vo de Landdagswahla seid 2006: 

Dr Dialekt vo Schlat ghert zom Schwäbisch.



</doc>
<doc id="47026" url="https://als.wikipedia.org/wiki?curid=47026" title="Schlierbach (Württemberg)">
Schlierbach (Württemberg)

Schlierbach (dt. "Schlierbach") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Schlierbach leit sidweschtlich vo Geppenge an dr B 297.

D Gmarkong setzt sich zemme ous 45,5 % Landwirtschaftsfleche, 26,3 % Wald, 26,7 % Sidlongsfleche ond 1,4 % sonschticher Fleche.

Zue Schlierbach gherte koene weitere Ortsdoel.

Schlierbach ischt zom erschte Mol gnennt worde em Johr 1275.

Schlierbach hot mit dr Stadt Eäberschbach a Verwaltongsgmoeschaft vereibart.

Dr Schuldes ischt dr Paul Schmid.

Ergäbnis vo de Landdagswahla seid 2006: 

Dr Dialekt vo Schlierbach ghert zom Schwäbisch.



</doc>
<doc id="47027" url="https://als.wikipedia.org/wiki?curid=47027" title="Süßen">
Süßen

Siesse (dt. "Süßen") ischt a Stadt em Landkroes Geppenga en Bade-Wirttaberg. D Stadt hot Eiwohner (Stand: ).

Siesse leit an dr Mendong vo dr Lauter en d Fils.

D Gmarkong setzt sich zemme ous 40,1 % Landwirtschaftsfleche, 37,4 % Wald, 20,9 % Sidlongsfleche ond 1,5 % sonschticher Fleche.

Zue Siesse gheret d Stadt Siesse ond s Gheft Näherhof.

Siesse ischt zom erschte Mol gnennt worde em Johr 1071 als "Siezun".

Siesse hot sich mit dr Stedt Dõnzdorf ond Louterstoe ond dr Gmoe Gẽẽnge zom "Gmoeverwaltongsverband Mittlers Fils-Loutertal" mit Sitz en Dõnzdorf zammegschlosse.

Dr Schuldes ischt dr Marc O. Kersting (CDU).

Ergäbnis vo de Landdagswahla seid 2006: 

Dr Dialekt vo Siesse ghert zom Schwäbisch.




</doc>
<doc id="47028" url="https://als.wikipedia.org/wiki?curid=47028" title="Uhingen">
Uhingen

Uigne (dt. "Uhingen") ischt a Stadt em Landkroes Geppenga en Bade-Wirttaberg. D Stadt hot Eiwohner (Stand: ).

Uigne leit em Filsdal an dr Häng vo Haldeberg, Wurmberg un Wasserberg.

D Gmarkong setzt sich zemme ous 57,5 % Landwirtschaftsfleche, 28,2 % Wald, 13,5 % Sidlongsfleche ond 0,8 % sonschticher Fleche.

Zue Uigne gheret d Stadtdoel Baiereck, Holzhause, Sparwise ond Uigne.

Uigne ischt zom erschte Mol gnennt worde em Johr 1275.

Uigne hot mit dr Gmoe Alberschhouse a Verwaltongsgmoeschaft vereibart.

Dr Schuldes ischt dr Matthias Wittlinger.

Ergäbnis vo de Landdagswahla seid 2006: 

Dr Dialekt vo Uigne ghert zom Schwäbisch.



</doc>
<doc id="47029" url="https://als.wikipedia.org/wiki?curid=47029" title="Wangen (bei Göppingen)">
Wangen (bei Göppingen)

Wãnge (dt. "Wangen") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Wãnge leit iber em Filsdal am Rand vom Schurwald. Nochbergmoede send Adelberg em Norde, Bertlenge ond Rechberghouse em Oschte, d Kroesstadt Geppenge em Side, d Stadt Uigne em Weschte ond d Stadt Schorndorf em Rems-Murr-Kroes em Nordweschte.

D Gmarkong setzt sich zemme ous 52 % Landwirtschaftsfleche, 31,7 % Wald, 15,9 % Sidlongsfleche ond 0,4 % sonschticher Fleche.

Zue Wãnge gheret d Gmoedsdoel Oberwälde ond Wãnge.

Wãnge ischt zom erschte Mol gnennt worde em Johr 1274.

Wãnge hot mit dr Stadt Geppenge ond dr Gmoede Schlat ond Wäschebeire a Verwaltongsgmoeschaft vereibart.

Dr Schuldes ischt dr Daniel Frey (CDU).

Ergäbnis vo de Landdagswahla seid 2006: 

Dr Dialekt vo Wãnge ghert zom Schwäbisch.



</doc>
<doc id="47030" url="https://als.wikipedia.org/wiki?curid=47030" title="Wäschenbeuren">
Wäschenbeuren

Wäschebeire (dt. "Wäschenbeuren") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Wäschebeire leit am Rand vom Schurwald am Hauestaufe zwisch em Filsdal ond em Remsdal. Nochbergmoede send d Städt Lorch ond Schwäbisch Gmünd em Oschtalbkroes im Norde, d Kroesstadt Geppenge em Oschte ond Side ond Birebach ond Bertlenge em Weschte.

D Gmarkong setzt sich zemme ous 38,6 % Landwirtschaftsfleche, 52,4 % Wald, 7,6 % Sidlongsfleche ond 1,3 % sonschticher Fleche.

Zue Wäschebeire gheret s Dorf Wäschebeire, d Weiler Krettehof, Lendebronn ond Wäscherhof, s Gheft Beitemihle ond d Wohnblätz Schitzehof ond Ziegelhitte.

 Em Johr 1271 wird zom eschte Mol en Konrad der Wascher ond au dr Ort "Buron" gnennt, 1380 d "Wescherburg".

Wäschebeire hot mit dr Stadt Geppenge ond dr Gmoede Schlat ond Wãnge a Verwaltongsgmoeschaft vereibart.

Dr Schuldes ischt dr Karl Vesenmaier.

Ergäbnis vo de Landdagswahla seid 2006: 

Dr Dialekt vo Wäschebeire ghert zom Schwäbisch.



</doc>
<doc id="47031" url="https://als.wikipedia.org/wiki?curid=47031" title="Wiesensteig">
Wiesensteig

Wisestoeg (dt. "Wiesensteig") ischt a Stadt em Landkroes Geppenga en Bade-Wirttaberg. D Stadt hot Eiwohner (Stand: ).

Wisestoeg leit em obere Filsdal. Nochbergmoede send Gruibenge em Norde, Mihlhouse em Nordoschte, Drackestõẽ em Oschte, Haoschtadt em Sidoschte, Weschterhõẽ (Alb-Done-Kroes) em Side, Römerstein (Landkreis Reutlingen) em Sidweschte ond Lenningen em Weschte ond Neidlingen (boede Landkreis Esslingen) em Nordweschte.

D Gmarkong setzt sich zemme ous 62,8 % Landwirtschaftsfleche, 10,5 % Wald, 25,4 % Sidlongsfleche ond 1,4 % sonschticher Fleche.

Zue Wisestoeg gheret d Stadt Wisestoeg, d Hef Bläsiberg, Eckhef, Hoededal, Reißestoe ond Ziegelhof ond d Wohnblätz Lämmerbuckel ond Papiermihle.

Wisestoeg ischt zom erschte Mol gnennt worde em Johr 861.

Wisestoeg hot sich mit dr Gmoede Drackestõẽ, Gruibenge, Haoschtadt ond Mihlhouse zom "Gmoeverwaltongsverband Oberes Filstal" mit Sitz en Wisestoeg zammegschlosse.

Dr Schuldes ischt dr Gebhard Tritschler.

Ergäbnis vo de Landdagswahla seid 2006: 

Dr Dialekt vo Wisestoeg ghert zom Schwäbisch.



</doc>
<doc id="47032" url="https://als.wikipedia.org/wiki?curid=47032" title="Zell unter Aichelberg">
Zell unter Aichelberg

Zell (dt. "Zell unter Aichelberg") ischt a Gmoed em Landkroes Geppenga en Bade-Wirttaberg. D Gmoed hot Eiwohner (Stand: ).

Zell leit em Vorland vo dr Schwäbische Alb nerdlich vo dr A 8. Nochbergmoede send Hattehofe, Geppenge, Bad Boll, Aichelberg, Ohmde ond Holzmade.

D Gmarkong setzt sich zemme ous 27,7 % Landwirtschaftsfleche, 64,4 % Wald, 7,2 % Sidlongsfleche ond 0,8 % sonschticher Fleche.

Zue Zell gheret s Dorf Zell, dr Weiler Pliensbach ond s Gheft Erlewase.

Zell ischt zom erschte Mol gnennt worde em Johr 1108 als "Castellum Cella". Andere Quelle moenet, dass dr Eidrag "Cella" en eme Schenkongsbuch vo 1140 d erscht Nennong gwe sei.

Zell hot sich mit dr Gmoede Bad Boll, Dirne, Gammelshouse, Hattehofe ond Oechelberg zom "Gmoeverwaltongsverband Raum Bad Boll" mit Sitz en Bad Boll zammegschlosse.

Dr Schuldes ischt dr Werner Link.

Ergäbnis vo de Landdagswahla seid 2006: 

Dr Dialekt vo Zell ghert zom Schwäbisch.



</doc>
<doc id="47036" url="https://als.wikipedia.org/wiki?curid=47036" title="Asterix">
Asterix

Dr Asterix (im franzöösische Original: "Astérix") isch d Ditelfigur vo dr erfolgriichste franzöösische Comicserii und isch 1959 vom Autor René Goscinny (1926–1977) und vom Zäichner Albert Uderzo (* 1927) erfunde worde. 

D Abentüür vom Asterix umfasse bis jetz (2013) 35 Gschichte in dr Lengi vo Album, wo in sich gschlosse si. Im Lauf vo de Joor si au no e baar Churzgschichte erschiine und vo deene si die mäiste au in dr Form vo Album zämmegfasst. Meereri Abentüür si verfilmt worde. Die usgwogeni Kombinazioon vo subtilem und satirischem Humor mit grobem Klamauk spricht en ungwöönlig bräiti Lääserschaft aa, wo dur alli Altersgrubbe und soziale Schichte goot. Asterix ghöört zu de wenige Comics, wo im Schuelunderricht, vor allem im Fremdsproochenunderricht für Franzöösisch, Latiinisch und Altgriechisch verwändet wärde.

Dr Name „Asterix“ isch vom tüpografische Zäiche Asterisk abgläitet, griechisch für Stärnli , "asterískos", mit dr Ändig -ix, wo in de Nääme von e Hufe antike Kelte wie Vercingetorix oder Orgetorix vorchunnt.

Asterix schwätzt schwäbisch: 

- Der große Graba (Der Grosse Graben)
- Am Cäsar sei Lorbeerkränzle (Die Lorbeeren des Cäsar)
- Bei de Legionär (A. als Legionär)
- Am Asterix sei Butzawaggele (Der Sohn des Asterix)
- Em Morgeländle (Die Odyssee)

Ond d'r alemannische Asterix:

- Tour durchs Ländli (Tour de France)
- De Hüslibau (Die Trabantenstadt)

Dr Bündner Romanischt Felix Giger het 1984 s Buech "Asterix bei den Helvetiern" is Rätoromanischen übertreit.




</doc>
<doc id="47037" url="https://als.wikipedia.org/wiki?curid=47037" title="Alphorn">
Alphorn

S Alphorn (Plural: "Alphörner") isch es Blächblaasinschtrumänt uf em Prinzip vo de Polschterpfifä und giltet als Schwiizer und östriichischs Nationalsymbol. Au i de bayrische Alpä sind Alphörner verbreitet.

S Alphorn ghört zu de Blächblaasinstrumänt, au wänns traditionell us Holz gfärtigt isch. Es het keini Chlappä, Züg oder Ventil und isch drum im Bezug uf d Tön, wo chönne gspiilt wärde, ufd Naturtonreihe beschränkt. Es Alphorn cha mer – je nachdäm wo men isch – 5 bis 10 Kilometer wiit ghöre. Langi Holztrompetä gits i villnä Kulturä und Länder, z. B. im Tibet, idä Pyrenäe und dä Karpatä ("Trembita" gnännt), oder bi dä Kirgisä. I dä Schwiiz isch s Alphorn bsunders bekannt. Der "Büchel" und d "Tiba", wo nach em gliichä Prinzip funktionieret, sind chly weniger bekannt.

Di erschti bekannti schriftlichi Erwähnig vome Alphorn isch ufs Jahr 1527 datiert. Vo dänn stammt en Iitrag im Rächnigsbuech vom Chloschter Santurbe im Kanton Luzärn, döört isch d Usgaab vo "zwei Batzä für en Walliser mit Alphorn" notiert.

Im 18. Jahrhundert isch s Alphorn aber fascht in Vergässeheit gratä, wills di verarmtä musizierendä Hirtä i dä Städt im 17. Jahrhundert in Verruef bracht händ. Mä hät au vom "Bättelhorn" gredt. Aber d Romantik und d Tourischtä i dä Schwiizer Alpä (zerscht vorallem d Ängländer) händ d Folklorä und s Alphorn zum Blüe bracht.

Hüt luegt men i dä Schwiiz als Klischee s Alphorn und s Schwiizer Sackmässer näbe Chäs, Schoggi und Edelwiiss als Nationalsymbol aa. Di erschtä Fäscht mit Alphornmusig händ 1805 und 1808 stattgfundä: s Unspunnäfäscht. Hüt zellt dä Schwiizer Jodlerverband ellei a die 1800 organisierti Mitglider - Tendänz stiigänd!

Es git nume wenigi klassischi Kompositione fürs Alphorn, die am wohl bekanntischti isch d "Sinfonia pastorella" fürs Alphorn und Striicher in G-Dur vom Leopold Mozart. Neueri Wärch sind s "Concerto Rustico" vom ungarischä Komponischt Ferenc Farkas oder s "Konzert für Alphorn und Orchester" und de "Dialog mit der Natur" fürs Alphorn, Piccolo und Orcheschter vom Schwiizer Dirigänt und Komponischt Jean Daetwyler. 1966 isch s "Concertino für Alphorn in F und Streicher" vom Franz Kanefzky gschribä wordä.

Im Jahr 2004 isch im Uftrag vom Menuhin Festival in Gstaad s "Concerto for Alphorn and Orchestra" vom Schwiizer Komponischt Daniel Schnyder entstande. Das Stück isch denn vom Arkady Shilkloper urufgfüert worde. Es verwändet es konventionells, klassischs Sinfoniiorcheschter, dezue ghört allerdings en drüüfach bsetztä Schlagzügpart und en Synthesizer. Stilistisch cha mers als "Crossover" zwüsche Jazz und Klassik bezeichne.

Vereinzelt wird s Alphorn au rein im Jazz verwändet. D Gruppä "Kerberbrothers Alpenfusion" setzt s Instrumänt i dä Stück "Alphornblues" und "Geierwalli" (CD-Veröffentlichig 1998) ii. Au dä Jazztrompeter und Komponischt Mathias Schriefl benutzt teilwiis mehreri Alphörner i verschidene Tonarte bi sinere Band "6, Alps and Jazz".

D Behauptig, dass Hirtä früener ihri Hörner meischtens als Signalhörner bruucht händ, isch falsch. D Ortig vom Horn wär imene Gebiet, wo vo Bärge umgä isch, fascht unmöglich, will de Schall vo de Wänd reflektiert werde würd. De Schall wär so also mehrfach und us verschidene Richtige z'ghöre (Echo).

D Technik fürd Rohrherstellig us Holz isch uralt, bis i di jüngschti Ziit sind sogar Wasserleitige so oder ähnlich hergstellt worde.

Hüt gits es paar spezialisierti Instrumentäbouer, wo us geignäte Holzstämm Alphörner härstelläd. Di spezielli, nach unä abgrundeti Form häts dank de am Hang stehendä und drum chrummä Fichtä, wo gschellt und halbiert wärded. S aschlüssende Ushöhle vo de beide Hälftene uf e Wanddicki vo eim Zentimeter isch e Handarbeit, wo über sibäzg Stundä duuret. E aschlüssändi Umwicklig vo Peddigrohr (früener Rindäbletter, Holzstreifä oder Wurzlä) dient als Wätterschutz und es sognännts "Chesselmundstück" hilft bim Blasä. De Priis für es Standardmodäll lit bi öppä 2'700 bis 3'300 Schwiizer Frankä (Stand: 2013).

Alphörner mit dene Stimmigä werded hüt bout:
I dä Schwiiz isch s Fis/Ges-Alphorn am wiitischtä verbreität, in Dütschland s F-Alphorn. I de üblichä Usfüerig cha mer hüt Alphörner i zwei oder drüü Teil zerlegä.

S lengscht Alphorn vo dä Wält hät e Längi vo 47 Meter. De Wältrekord haltet de Alphornbouer Josef Stocker us Kriens zäme mit em US-Amerikaner Peter Wutherich, wobii zum ändgültigä Entscheid au um de Durchmässer vom Bächer (engl.: "bell") grungä wordä isch. Nach de Agabä vom Josef Stocker isch das Alphorn aber nöd spillbar. Wänn aber bim Zämeboue vo de Einzelteili nöd alli Teili verwändet werded, so entstaht mit 14 Meter s längschti spillbari Alphorn vo de Wält. Das hät 64 Tön im Gägesatz zum "normalä" Alphorn mit 16 Tön. S längschti a eim Stück gfertigti Alphorn mit 20,67 Meter, itreit im Guinessbuech vo de Rekörd, stammt us de Wärchstatt vom Alois Biermaier vo Bischofswisä (Oberbayern) und chan det besichtigt wärde.

Hüt werded vereinzelt Alphörner us Glasfasäre, Carbonfasäre oder Acrylglas gmacht, so sinds nüme meh als es knapps Kilogramm schwär. Klanglich isch aber sones moderns Alphorn de Holzhörner dütlich unterläge. Versuechswiis sind au Instrumänt mit Chlappä oder enere Ventilmaschinä (Würkig vo de Ventil wie binere Trumpetä) bout worde, dass de Tonumfang uf e diatonischi Tonleitere (Chlappä) oder e chromatischi Tonleitere erwiteret wird.

In Orglä findet mer zum Teil s Regischter "Alphorn". Dä spezielli Klang vom Alphorn wird bi dene Orglä dur e Orgälpfiffä (meischtens us Holz) imitiert. Z'findä ischs zum Biispiil i dä ""Schwalbennestorgel"" vo 1977 im Ulmer Münschter als 16′-Register im Hauptwärch.

De einzigi Film übers Alphorn bis jetz i Spiilfilmlängi isch vom Stefan Schwietert und heisst "Musik der Alpen - Das Alphorn" vo 2003. Er hät e Spiilziit vo 76 Minutä und isch au uf DVD erhältlich. Er behandlet d Ursprüng vom Instrumänt und leitet übere zu de modärne Uffassig übers Alphornmusiziere - so z'säge vom Jodlerverband bis zum Jazz.






</doc>
<doc id="47038" url="https://als.wikipedia.org/wiki?curid=47038" title="Isidor von Milet">
Isidor von Milet

Dr Isidor(os) vo Milet (* 442; † 537) isch e spootantike Archidekt, Füüsiker und Mathematiker gsi.

Er het zämme mit em Anthemios vo Tralleis d Hagia Sophia im Ufdraag vom oströmische Kaiser Justinian I. baut. Die Hauptchille vo Konstantinopel gältet as äins vo de letschte groosse Bauwärk vo dr Antike. Am gliiche Blatz isch vorhäär die groossi Basilika vom Theodosius gstande, wo wääred em Nika-Ufstand im Joor 532 zerstöört worde isch.

Dr Isidor het in Alexandria Füüsik underrichdet und spööter an dr Uniwersidäät vo Konstantinopel. Er het uf Altgriechisch e Kommentar zum Wärk "Über Gewölbe" vom Heron vo Alexandrie gschriibe, wo hüte verloore isch. Im Isidor si Nöwöö, dr Isidor vo Milet dr Jüngeri het d Kupple, wo am 7. Mai 558 iigstürzt isch, bis 563 wider ufbaut.



</doc>
<doc id="47039" url="https://als.wikipedia.org/wiki?curid=47039" title="Mars">
Mars

Dr Mars () isch dr röömisch Chrieggott. As Vatter vum Romulus und Remus isch er au de Stammvatter vo de Römer. Er isch eine vu de zentrale Götter i dr antike italische Religion, vor allem z Rom. Er isch spöter als Chriegsgott mit em griechische Ares gliichgsetzt worde, hett aber im Vegliich e dütlich wichtigeri Rolle gspiilt und isch us dem Grund au verehrter gsi: Er isch nebed em Jupiter dr wichtigscht römisch Gott.

D Röömer hend au Götter vo anderne Völker Mars gnennt (Interpretatio Romana). So isch de Mars Caturix de Hoptgott vo de Helvetier gsii. E germanische Gott isch degege de Mars Thingsus.




</doc>
<doc id="47040" url="https://als.wikipedia.org/wiki?curid=47040" title="Rangiersignal">
Rangiersignal

Diè nit ortsfeschtè Rangyrsignaal ( Ra1 - Ra9 ) wörred vom Rangyrbegleiter odder Weichèwärter als Handzeichè und als akustischi Signaal, dagsübber ggf. unter Zuhülfenaam von èrè Signalfaanè odder èrè Winkschybè, bi Dunkelheit mit èrè wyß lüchtendè Handlampè un mit èrè Signaalpfyffè odder èm Horn gää. D Rangyrsignaal müèn glychzitig sichtbar "und" hörbar gää wörrè, geltet abber schu, wenn si nu sichtbar uffgnõ wörrè. Folgendi nit ortsfeschti Signaal wörred z Dütschland vowendet:

Èn langè Doon un glychzitig è - ggf. widderhoolti - senkrechti Bewegig vom Arm vo obbè nõch unnè bedütet, dass d Rangyrfaart in Richtig vom Signalgäbber wegfaarè söll.
Zwei mäßig langi Döön un glychzitig ei - ggf. widderholti - langsami waagerächti Bewegig vom Arm hy un hèr bedütet, d Rangyrfaart söll in Richtig uff dè Signaalgäbber z faarè.
Zwei kurzi Döön schnell nõchenand, glychzitig beidi Ärm in Schulterhöchi nõch vornè hebbè un d flach uusgestreckti Händ widderhoolt enand nòcher bedütet, s Trybfaarzüüg söll d Faarzüüg zum Aa- odder Abkupplè uffdruckè.
Zwei langi Döön, èn kurzè Doon un glychzitig zweimoll è waagerächti Bewegig vom Arm vum Körper nõch ußè un è schnelli senkrächti Bewegig nõch unnè bedütet, s Trybfaarzüüg söll Faarzüüg abschtoßè.
Drei kurzi Döön schnell nõchenand un glychzitig è kreisförmigi Bewegig vom Arm bedütet, d Rangyrfaart söll aahaltè. Uss Sicherheitsgründ giltet sell Signaal au, wenn s dè Trybfaarzüügfüürer nu sichtbar odder nu hörbar uffnimmt.

D Abdrucksignaal reglet s Ablaufè am Ablaufbärg:

Diè i dè Ysebaa-Signaalordnig unter Suschtigi Signaal für dè Rangyrdiènscht ( Ra 10 - Ra12 ) bschribbenè Signaal sin ortsfescht im Gleisberych aagordnet:




</doc>
<doc id="47042" url="https://als.wikipedia.org/wiki?curid=47042" title="Binnenkanal">
Binnenkanal

Binnekanal isch d Bezaichnig för en Kanal, wo im flache Gländ verschideni chlinneri und grösseri Bäch sammlet, um si eme Fluss oder See zuezfüere. Binnekanäl verlaufed vilfach parallel zu me kanalisierte Fluss und sorgid deför, as de Flussdamm dor de Zuefluss vo sitliche Gwässer nöd oder nu wenigmol underbroche werde mues.

Bispil deför sind d Binnekanäl, wo, wie de Rhintaler Binnekanal und de Vorarlbärger Rhintalbinnekanal, im Zämehang mit de Rhiregulierig im Rhintel rächts und lings vom Rhii entstande sind. Im Zug vo de Linthkorrekzion im Linthgebiet und mit em Hochwasserschutz a de Thur im Thurgi sind ebefalls Binnekanäl erstellt worde.



</doc>
<doc id="47043" url="https://als.wikipedia.org/wiki?curid=47043" title="Das Erbe der Bergler">
Das Erbe der Bergler

Das Erbe der Bergler isch ä Dokumäntarfilm vum Erich Langjahr. De Film zeigt di alpini Tradition vom Wildiheue. Är schtahd i de Tradition vum Fredi M. Murer sim früenere Dokumäntarfilm «Wir Bergler in den Bergen...» und ergänzt em Hans Haldimann sii Dokumäntarfilm Bergauf, Bergab.

Am Erschte Augschte stiigid äs paar Manne im hindere Muätital mid Sägese, Heugare, Seili und Holzschuene mid Stiigise usgrüschtet diä schteile Port zum "Hindere Heubrig" druuf und tönd dete s'Wildigras heue. D'Wildiheuer tönd ä Bärglertradition ufrächt ärhalte und betriibid Landschaftspfläg. Durs Mäie gänd si de Bärgchrumi halt, tönd Erosion dure Schnej verhindere und bügid Rüfene vor.

Si mäiid d'Bärgwisene, bündlid ds Heu, lönd diä Bündäli a Drahtseili de Hang ape, wo diä Hundertkiloballe i Hüttene iiglagered und im Winter as Trochefuetter uf Schlitte is Tal ape gfüert wärdid. I Filmschnitt wird d'Tätigkeit vu de letschte Handwärcher ibländed, wo nu traditionälli Holzschue und Horäschlitte härschtellid. De Muätitaler Wätterschmöcker Peter Suter zeigt, win är ahand vumene Ameisihuufä ds Wätter veruussäge cha und i dr Dorfbeiz wird em Heinz Gwerder sii Bäsetanz und Ländlermusig vum »Echo vum Schattähalb« vorgfüert.


</doc>
<doc id="47044" url="https://als.wikipedia.org/wiki?curid=47044" title="Muotatal">
Muotatal

S Muätital (hochdütsch "Muotatal") erstreckt sich südöstlich vo Schwyz, em Kantonshauptort vom Kanton Schwyz.

S Tal wird vom namensgäbende Fluss Muota durflosse und lit gröschtetails uf em Gebiet vo de politische Gmaind Muätithal. Im Norde wird s Tal dur staili Bärghäng vom Hoch-Ybrig bildet, im Süde begränzed d Häng vom Fronalpstock, Chaiserstock () und vom Wasserberg.

Hinder em Dorf Muätithal zwigt südöstlich s Bisistal ab. Us däm Sitetal chunnt au d Muäta. Nordöstlich stigt s Muätital zum Pragelpass ufe, wo e Verbindig is Glarnerland ermöglicht. Vo döt obe abe chunnt en Bach, wo "Starxlen" haisst.

Im Muätital isch de Ygang zum Hölloch, em längste Höhlesystem vo Europa.

Übers Tal use bekannt sind d Wätterfrösch, di sogenannte "Muätithaler Wätterschmöcker".

De Film «Das Erbe der Bergler» (2006) vom Erich Langjahr isch gröschtetails im Muätital drait worde.

E Buslinie vo de "Auto AG Schwyz" erschlüsst s Muätital vom Baanhof Schwyz z Seewe über de Kantonshauptort. Es git vorne im Tal e Standsailbaan uf de Stoos ufe. Chli witer hine fahrt e Sailbaan uf d Sunneterasse Illgau ufe. Und zhinderst im Bisistal wär no d Sailbaan uf d Glattalp.



</doc>
<doc id="47046" url="https://als.wikipedia.org/wiki?curid=47046" title="Tag der Bibliotheken">
Tag der Bibliotheken

Dr Dag vu dr Bibliotheke isch am 24. Oktober 1995 unter dr Schirmherrschaft vum Richard von Weizsäcker uusgruefe wore. Syterhär machen an däm Dag d Bibliotheken in ganz Dytschland un syter anne 2009 au z Sidtirol mit bsunderen Aktiviteten un Veraastaltigen ufmerksam uf ihri Roll as Wissesspycher, Informationsvermittler un kulturälli Yyrichtig.

Am nämlige Dag wird syter anne 1996 alljohr au d Karl-Preusker-Medallien as ideelli Uuszaichnig an Personen un Inschtitutione vergee, wu dr Kulturufdrag vum Bibliothekswäse wirkigsvoll ferderen un sich uf em Biet vu dr Literatur, em Verlagswäse, em Buechhandel oder dr e effetlige Bibliotheken uuszaichnet hän.

Dr Dytsch Bibliotheksverband vergit an däm Dag au dr Bryys „Bibliothek vum Johr“, wu byschpelhafti un vorbildligi Bibliotheksarbet dermit gwirdigt wird.

Dr 24. Oktober mahnt au an s Grindingsdatum vu dr „Vaterländische Bürger-Bibliothek", wu vum chenigli-sächsische Räntamtmann Karl Benjamin Preusker (1786–1871) am 24. Oktober 1828 z Großenhain as Schuelbibliothek fir Lehrer, Schueler un dr „gwärbli Burgerstand“ yygrichtet woren isch. As "Stadtbibliothek zu Hain" isch si anne 1832 nbo dr Blän vum Preusker zue dr erschte dytsche Burgerbibliothek uusgwytet wore.



</doc>
<doc id="47050" url="https://als.wikipedia.org/wiki?curid=47050" title="Wilhelm von Moerbeke">
Wilhelm von Moerbeke

Dr Wilhelm vo Moerbeke ("Willem van Moerbeke"; * um 1215; † 1286) isch e flämische Gäistlige und e bedütende Übersetzer vo antike Schrifte gsi.

Dr Wilhelm isch zerst emol Dominikanermönch, vo 1268 aa het er z Viterbo gläbt, 1274 isch er uf em Konzil vo Lyon ufdaucht. Vo 1277 bis zu sim Dood isch er Bischof vo Korinth gsi, won e latiinische (d. h. katholische) Usseboste in dr Argolis im orthodoxe Griecheland gsi isch. 

Er het mit vile Gleerte vo sinere Zit greedet und korrespondiert, u. a. mit em Filosoof Thomas vo Aquin, mit em Naturforscher Witelo und mit em Astronom Henri Bates vo Mechelen (de Malines). Dä het im Wilhelm si Abhandlig über s Astrolabium gwidmet und dr Witelo het das mit sinere Schrift über d Optik gmacht. Dr Wilhelm isch dr broduktivsti Übersetzer im Hochmiddelalter vo filosofische, medizinische und astronomische Teggst us em Griechische in s Latiinische gsi. Au hüte no schetzt mä die hoochi Kwalideet vo sine Übersetzige.

Er het alli Schrifte vom Aristoteles übersetzt oder Übersetzige revidiert, wo s scho gee het und het si eso em latiinische Weste zuegänglig gmacht und das isch dr Aristoteles-Rezepzion dörte zguetchoo. Bis denn isch d Kwalideet vo de Übersetzige vo de Teggst vom Aristoteles zwiifelhaft gsi und si häi e Hufe Lugge ghaa. In Middel- und Westöiropa häi nume wenigi Lüt Altgriechisch chönne, und drzue isch cho, ass e baar vo de latiinische Übersetzige nume Zruggübersetzige vo sürische Versione gsi si und dorum nid guet gnueg. Das häi d Übersetzige vom Wilhelm, wo uf griechischi Originalteggst het chönne zrugggrife, vo Grund uf gänderet.

Au mathematischi Abhandlige vom Archimedes, vom Heron vo Alexandrie und d "Institutio theologica" vom Proklos het er uf Latiinisch übersetzt. D "Institutio" isch zu äinere vo de wichdigste Kwelle bi dr Wiiderbelääbig vo de nöiplatonische Gedanke im Spootmiddelalter worde.

Spööter het e Humanist zwar gsäi, im Wilhelm sini Übersetzige sige nit „elegant“, aber iiri Zueverlässigkäit globt. Mänggi vo de griechische Kwelle vom Wilhelm si spööter verlore gange; ooni si Arbet weere die Schrifte für uns nüme zuegänglig.

Noch eltere Darstellige häig dr Thomas vo Aquin d Übersetzigsarbet aagstoosse, aber für das git s käini Beleeg.





</doc>
<doc id="47053" url="https://als.wikipedia.org/wiki?curid=47053" title="Beschleunigung">
Beschleunigung

</math>

Under Beschlünigung verstaht mer di momentani ziitlichi Änderigsratä vo dä Gschwindigkeit. D Beschlünigung isch ä vektorielli (also grichteti) Grössi. Si spillt bi dä Beschriibig vo Bewegigsvorgäng und d Beiflussig dur Chräft vo ebe däne Bewegigsvorgäng e zentrali Rollä.

I dä Umgangsspröch wird hüfig nur e Gschwindigkeits"zuenahm" als Beschlünigung bezeichnet. Im physikalischä Sinn isch aber "jedi" Änderig vonere bewegig e Beschlünigung. Das schlüsst e Abnahm vo de Gschwindigkeit – also biispilswiis en Brämsvorgang – genauso ii wie e Richtigsänderig bi glichbliibendem Gschwindigkeitsbetrag – biispilswiis binere Kurvä mit em Auto.

Di internationali Einheit (SI-Einheit) vo dä Beschlünigung isch formula_2 Binere Beschlünigung vo formula_3 veränderet sich d Gschwindigkeit pro Sekundä um formula_4. I dä Geowüssäschaftä isch für formula_5 au d Einheit "Gal" gebrüüchlich.

Beschlünigung chunt bi allnä realä Bewegigsvorgäng, z. B. vo Fahrzüg, Flugzüg oder Lift, vor. Si händ wäge de i däm Zämehang ufträtende Trägheitschräft meh oder wenigär dütlichi Uswirkigä uf debii beförderti Mänschä und Sachä.

D Beschlünigung formula_6 als Gschwindigkeitsänderig pro Ziitintervall laat sich bsunders eifach im Spezialfall vo dä gradlinigä Bewegig mit ere konstantä Beschlünigung berächnä. Wänn d Gschwindigkeit formula_7 zum Ziitpunkt formula_8 und d Gschwindigkeit formula_9 zum Ziitpunkt formula_10 bekannt sind, so berächnet sich d Beschlünigung innerhalb vo dä Ziitspanni formula_11 us dä Differänz vo de Gschwindigkeitä formula_12 gmäss

Binere konstantä Beschlünigung, wo nöd id Richtig vom Gschwindigkeitsvektor formula_14 erfolgt, muess d Differänz vo dä Gschwindigkeitä formula_15 vektoriell bestimmt wärde, wie d Abbildig zeigt.
Wänn sich d Beschlünigung während de betrachtäte Ziitspanni änderet, so chunt mer mit de obigä Rächnig di mittleri Beschlünigung über, au Durchschnittsgschwindigkeit gnännt.

Zum d Beschlünigung für en beschtimmtä Ziitpunkt (Momentanbeschlünigung) statt für es Ziitintervall z'berächnä, so muess dä Übergang vom Differänzquotiänt zum Differentialquotiänt vollzogä wärde. D Beschlünigung isch dänn di erschti ziitlichi Ableitig vo dä Gschwindigkeit nach dä Ziit:
Will d Gschwindigkeit d Ableitig vom Ort nach dä Ziit isch, cha mer d Beschlünigung au als zweiti Ableitig vom Ortsvektor formula_17 darschtellä:
Di ziitlichi Ableitig vo dä Beschlünigung (also di dritti Ableitig vom Ortsvektor nach dä Ziit) wird Ruck formula_19 gnännt:

Es Auto bewegt sich zum Ziitpunkt formula_21 mit enere Gschwindigkeit vo formula_22 im Vergliich zu dä Strass (das entspräched 36 km/h). Zäh Sekundä spöter, zum Ziitpunkt formula_23 bsitzt s e Gschwindigkeit vo formula_24 (das sind 108 km/h). Di durchschnittlichi Beschlünigung vom Auto isch dänn
Dä Wärt vo de Beschlünigung bedütet, dass d Gschwindigkeit vom Auto pro Sekundä um formula_26 (also um 7,2 km/h) zuenimmt.

D Masseinheit für d Aagab vonere Gschwindigkeit isch standardgmäss d Einheit Meter pro Quadratsekunde (m/s), also (m/s)/s. Allgemein chönd Belaschtigä vo technischä Grät oder d Aagab vo Belaschtigsgränzä als g-Chraft, also als "Chraft pro Massä", erfolgä. Das wird als Villfachs vo dä normalä Erdbeschlünigung (Normfallbeschlünigung) "g" = 9,80665 m/s aagä. I dä Geowüssäschaftä isch näbebi au d Einheit "Gal" = 0,01 m/s gebrüüchlich.

Dä Begriff Beschlünigung wird umgangssprachlich au dänn bruucht, wänn sich d "Gschwindigkeitszuenahm" nöd uf e rüümlichi Gschwindigkeit bezieht. Mit Beschlünigung cha debii zum Biispiil di zweiti ziitlichi Ableitig vonere dimensionslosä Grössi oder au di erschti ziitlichi Ableitig vonere Frequänz oder Wachstumsratä gmeint si.

Es paar Biispiil:

Bi Chraftfahrzüg wird di erreichbari positivi Beschlünigung als en wesentlichä Parameter zu dä Klassifizierig vo dä Leischtig verwändet. Aagä wird meischtens en Mittelwärt i dä Form „I … Sekundä vo 0 uf 100 km/h“ (au 160 oder 200 km/h).

Es git prinzipiell zwei Möglichkeitä, Beschlünigungä z'mässä oder aazgä. D Beschlünigung vo me Objekt cha kinematisch bezüglich eme Wäg (Ruumkurvä) betrachtät wärde. Dezue wird d Momentangschwindigkeit bestimmt, ihri Änderigsratä entspricht dä Beschlünigung. Di anderi Möglichkeit isch, en Beschlünigungssensor z'verwände. Dä bestimmt mithilf vonere Testmassä d Trägheitschraft. Us däre cha dänn mit Hilf vo de newtonschä Grundglichig vo dä Mechanik uf d Beschlünigung gschlossä wärde.

De Isaac Newton hät als erschtä beschribä, dass zum Ufträtte vonere Beschlünigung e Chraft notwändig isch. Sis Gsetzt beschriibt d Proportionalität vo Chraft und Beschlünigung für Körper imene Inertialsystem. Es Inertialsystem isch es Bezugssystem, wo sich chräftefreii Körper gradlinig glichförmig bewegäd. D Beschlünigung isch dänn s Verhältnis vo Chraft formula_27 zu Massä formula_28

Sött d Beschlünigung imene beschlünigtä Bezugssystem berächnät wärde, so sind zuesätzlich Trägheitschräft z'berücksichtigä.

Imene Lift befindet sich ä Fäderwaag, wo e Masse vo eim Kilogramm hanget (formula_30). Wänn de Lift im Veergliich zu dä Erdä rueht, so zeigt d Waag e Gwichtschraft vo 9,81 Newton aa. D Schwärebelaschtig betreit also
Zeigt d Fäderwaag en Momänt spöter zum Biispiil ä Chraft vo 14,76 Newton aa, so isch d Beschlünigung vom Lift formula_32 im Vergliich zu dä Erdä nach obä.

D Beschlünigung vome Körper, wo sich entlang eme Wäg (Ruumkurvä) bewegt, laat sich mit de "Frenetschä Formlä" berächnä. Das ermöglicht e Ufteilig vo de Beschlünigung ine Beschlünigung i Bewegigsrichtig (Tangentialbeschlünigung) und ine Beschlünigung sänkrächt zu de Bewegigsrichtig (Normal- oder Radialbeschlünigung).

De Vektor vo de Gschwindigkeit formula_14 cha als Produkt us sim Betrag formula_34 und em Tangänteeinheitävektor formula_35 dargstellt wärde:
De Tangänteeinheitsvektor isch en Vektor vo de Längi formula_37, wo a jedem Punkt vom Wäg d Richtig vo de Bewegig aazeigt. D Ableitig vo dem Usdruck nach de Ziit isch d Beschlünigung:
Di ziitlichi Ableitig vom Tangänteeinheitsvektor cha über d Bogelängi formula_39 berächnet wärde:
Debii füert mer de Chrümmigsradius formula_41 und de Normaleinheitsvektor formula_42 ii. De Chrümmigsradius isch es Mass für d Stärchi vo de Chrümmig und de Normaleinheitsvektor zeigt sänkrächt zu de Bahnkurvä id Richtig vom Chrümmigsmittelpunkt. Mer definiert d Tangentialbeschlünigung formula_43 und Radialbeschlünigung formula_44 als
D Beschlünigung laat sich somit i beidi Komponänte ufteile:
Isch d Tangentialbeschlünigung Null, so änderet de Körper nur sini Bewegigsrichtig. De Betrag vo de Gschwindigkeit bliibt debii erhaltä. Demit mer de Betrag änderet, muess also e Chraft würkä, wo ei Komponänte i de Richtig vom Tangentialvektor bsitzt.

En Sonderfall vo de obestehendä Überlegig isch e Chreisbewegig mit konstantem Gschwindigkeitsbetrag. I däm Fall isch d Beschlünigung nach inä uf de Chreismittelpunkt hii grichtet, also immer sänkrächt zu de momentanä Bewegigsrichtig uf de Chreisbahn; si heisst "Zentripetalbeschlünigung". Dur sii wird nöd de Betrag vo de Gschwindigkeit veränderet, sondern nur ihri Richtig, was ebe grad e Chreisbahn git. Bezüglich eme mitrotierende (und darum "beschlünigte") Bezugssystem wird es Objekt vom Mittelpunkt weg nach ussä beschlünigt, dänn wird d Bezeichnig "Zentrifugalbeschlünigung" verwändet.

E "Zentrifugä" nutzt de Effäkt, demit Sachä konstantä Beschlünigungä usgsetzt wärde chönd. De Chrümmigsradius entspricht debii em Abstand formula_48 vom Zentrifugierguet zu de Drähachsä, wills sich um e Chreisbewegig handlet. D Beschlünigung, wo s Zentrifugierguet de Bahngschwindigkeit formula_34 usgsetzt isch, laat sich denn au dur d Winkelgschwindigkeit formula_50 usdruckä:

Bime Körper, wo sich entlang enere Linie bewegt, wird de Tangänteeinheitsvektor üblicherwiis in Bewegigsrichtig gwählt. Isch d Tangäntebeschlünigung negativ, so verringert sich d Gschwindigkeit vom Körper. Bi Fahrzüg redet mer vonere Verzögerig oder Bremsig vom Fahrzüg. Wird i däm Zämehang dänn de Begriff Beschlünigung bruucht, so isch meischtens e positivi Tangentialbeschlünigung gmeint, wo d Gschwindigkeit vom Fahrzüg erhöht.

Wänn d Afangsgschwindigkeit und -position bekannt isch, ermöglicht di kontinuierlichi Mässig vo de Beschlünigung e Positionsbeschtimmig zu jedem Ziitpunkt. D Position laat sich da drus eifach dur zweifachi Integration über d Ziit bestimmt. Für de Fall, dass biispilswiis s GPS-System vome Flüger usfallt, ermöglicht die Methodä e relativ gnaui Ortsbeschtimmig über en mittellangä Ziitruum. Es Navigationssystem, wo d Position dur d Mässig vo dä Beschlünigung bestimmt, heisst "Trägheitsnavigationssystem".

Isch e Chraft uf es Teili proportional zu sinere Massä, z. B. bi de Gravitation, so laat si sich au dur es Beschlünigungsfäld beschribä. Das Vektorfäld ordnet jedem Ort formula_17 im Ruum e Beschlünigung formula_53 zue. Es laat sich hüfig als Gradient vome Potential formula_54 schriibä. Aaschaulich laat sich s Potential als "Schüsslä" wie im Bild rächts uffassä. Dä negativi Gradient liferet en Vektor, wo id Richtig vom steilschte Abfall (maximali negativi Stiigig) zeigt. Dä git also aa, i weli Richtig e Chuglä rollä würd, wänn mer si i die Schüsslä legä würd. Mit eme Potential oder Beschlünigungsfäld laat sich denn für jedi Afangsbedingig, also Afangsgschwindikgeit und -position, d Bewegig vome Teili ("Trajektorie") berächne.

Au wänn d Chraft uf es Teili nöd proportional zu sinere Massä isch, laat sich hüfig es Potential und es Chraftfäld ufstellä, biispilswiis es Coulombpotential für es elektrisch gladnes Teili. I däm Fall isch d Beschlünigung aber vo de Massä formula_55 und vo dä Ladig formula_56 vom Teili abhängig:

Binere glichmässige Beschlünigung isch s Beschlünigungsfäld ziitlich konstant und homogen, also d Beschlünigung i allne Punkt vom Ruum i Betrag und Richtig identisch, biispilswiis glich em Vektor formula_58:

Miteme söttige Asatz laat sich lokal (nöd global) s Gravitationsfäld vo dä Erdä beschribä. Es Teili imene söttige Gravitationspotential bewegt sich uf enere parabelförmige Bahn, bime Gravitationsfäld au Wurfparablä gnännt. Au bime freie Fall (ohni Luftwiderstand) werded alli Körper gliich beschlünigt. Uf de Erdä betreit d Beschlünigung i Richtig Erdmittelpunkt ungefähr 9,81 Meter pro Quadratsekundä. S Gravitationspotential vo de Erdä isch aber nöd ganz chugelsymmetrisch, will d Erdgstallt vonere Chuglä abwiicht (Erdabplattig) und de inneri Ufbou vo de Erdä nöd komplett homogen isch ("Schwäreanomaliä"). D Erdbeschlünigung cha drum regional liecht unterschidlich si. Unabhängig vom Potential muess bi Mässige zum Teil au d Beschlünigung dur d Erdrotation berücksichtigt wärde. En Beschlünigungsmässer für d Bestimmig vo de Schwäribeschlünigung wird "Gravimeter" gnännt.

S Äquivalenzprinzip seit, dass imene frei fallende Bezugssystem kei Gravitationsfäld existiert. Es gat uf d Überlegige vom Galileo Galilei und Isaac Newton zrugg, wo gmerkt händ, dass alli Körper unabhängig vo ihrere Massä vo de Gravitation gliich beschlünigt werded. En Beobachter imene Labor cha nöd feschtschtellä, ob sich sis Labor i de Schwerelosigkeit oder im freie Fall befindet. Er chan innerhalb vo sim Labor au nöd feschtschtellä, öb sis Labor glichförmig beschlünigt wird oder öbs sich imene üssere homogene Gravitationsfäld befindet.

Mit de allgemeine Relativitätstheorii laat sich es Gravitationsfäld dur d Metrik vo de Ruumziit, also dur d Massvorschrift imene vierdimensionalä Ruum us Orts- und Ziitkoordinatä, usdruckä. Es Inertialsystem hät e flachi Metrik. Nödbeschlünigti Beobachter beweged sich immer uf em chürzischte Wäg (Geodäte) dur d Ruumziit. Imene flachä Ruum, also imene Inertialsystem, isch das e gradi Wältliniä. Gravitation bewürkt e Ruumverchrümmig. Das bedüütet, dass d Metrik vom Ruum nüme flach isch. Das füert dezue, dass d Bewegig, wo inere vierdimensionalä Ruumziit enere Geodät folgt, im drüüdimensionalä Aschauigsruum meischtens als beschlünigti Bewegig längs enere krümmte Kurvä wahrgno wird.

Grössenordnig vo typischä Beschlünigungä us em Alltag:



</doc>
<doc id="47054" url="https://als.wikipedia.org/wiki?curid=47054" title="ARPANET">
ARPANET

S ARPANET, uff Änglisch: "Advanced Research Projects Agency Network," isch e dezentrals Netzwärk gsi, wo amerikanischi Uniwersidääte und Forschigsinstidut elektronisch mitenander verbunde het.

Es isch ursprünglig im Ufdraag vo dr US-Luftwaffe vo 1962 aa von ere chliine Grubbe vo Forscher under dr Läitig vom Massachusetts Institute of Technology und vom amerikanische Verdäidigungsministerium entwigglet worde. Dr Paul Baran (RAND-Studie) und dr Donald Watts Davies (dezentrali Netzstruktur und Packeetvermiddlig) häi wichdigi Erkenntniss us em Beriich vo dr däilvermaschte Netztopologi und vo de pakeetvermiddlete Netz gliiferet, wo d Kommunikazionsgrundlaag für s ARPANET worde si.

S Protokoll TCP – s "Transmission Control Protocol" – isch in de 1970er Joor iigfüert worde, zum verschiidenartigi Netzwärk mitenander z verbinde.

Das isch zum Protokoll TCP/IP witerentwigglet worde, wo 1983 iigsetzt worde isch.

S IP, s "Internet Protocol", isch e verbindigsloses Protokoll, wo sich uf s TCP stützt zum d Kompiuter mitenander verbinde. Vo denn aa het sich mee und mee dr Naame Internet dduregsetzt. S ARPANET isch vo denn aa e Däilnetz vom Internet gsi, bis es offiziell am 28. Februar 1990 abgstellt worde isch.




</doc>
<doc id="47056" url="https://als.wikipedia.org/wiki?curid=47056" title="Biblioteca Marciana">
Biblioteca Marciana

D Biblioteca Marciana ("Markusbibliothek", "Bibliothek vo San Marco", "Libreria Marciana", "Biblioteca Nazionale Marciana", "Libreria Sansoviniana", "Landesbibliothek Marciana", "Libreria Vecchia" bzw. "Libreria di San Marco") isch im 14. Joorhundert us Stifdige entstande und isch hüte äini vo de grösste Bibliotheke z Italie und äini vo de wichdigste Sammlige für griechischi, latiinischi und orientalischi Handschrifte. Si befindet sich z Venedig, am undere Ändi vom Markusblatz, zwüsche Campanile und Zecca.

In dr Bibliothek het s öbbe e Million Büecher, 2'283 Inkunable, 13'000 Handschrifte und 24'000 Druck us em 16. Joorhundert (Postinkunable). Spezialgebiet si die klassischi Filologii, d Gschicht vo Venedig, Musikalie und Atlante und geografischi Charte.



</doc>
<doc id="47057" url="https://als.wikipedia.org/wiki?curid=47057" title="Giorgio Valla">
Giorgio Valla

Dr Giorgio Valla (* um 1447 z Piacenza; † 1499 z Venedig) isch en italiänische Mediziner, Astronom, latiinische und griechische Filoloog, Übersetzer und Musikoloog gsi.

S Geburtsdatum vom Valla isch nit genau bekannt, es git Kwelle wo 1430 sääge, anderi sääge 1450, wider anderi 1457. Dr Valla isch vo 1476 aa "Professor Humaniorum" z Venedig gsi.

1501 isch posthum si Enzyklopedii "De expetendis et fugiendis rebus" uusechoo.



</doc>
<doc id="47060" url="https://als.wikipedia.org/wiki?curid=47060" title="Nikolaus von Oresme">
Nikolaus von Oresme

Dr Nikolaus vo Oresme (* vor 1330 in dr Normandii; † 11. Juli 1382 z Lisieux, Frankriich; au "Nicolas Oresme", "Nicholas Oresme", "Nicole Oresme") isch e Bischof gsi und äine vo de bedütendste Naturwüsseschaftler und Filosoofe im 14. Joorhundert.

1348 het er Theologii am Kolleg vo Navarra z Bariis afo studiere, acht Joor spööter isch er dr Läiter (grand-maitre) vo däm Kolleg worde. 1361 isch er Archidiakon vo Bayeux und 1362 Kanonikus z Rouen worde. In dr Zit vo 1370 bis 1377 het er im Ufdraag vom franzöösische Köönig Schrifte vom Aristoteles us em Latiinische ins Französische übersetzt. Im Joor 1377 isch er zum Bischof vo Lisieux gweelt worde.

Dr Oresme isch mit em Wilhelm vo Ockham und em Johannes Buridan äine vo de iiflussriichste Leerer und Dänker vo sinere Zit gsi. Er isch Theologe und Berooter vom Köönigshuus gsi, het sich für naturwüsseschaftligi Brobleem intressiert und isch e Gegner vo dr Astrologii gsi. Er isch au as Übersetzer vo antike Schrifte ins Französische bekannt worde und het gwüsst, wie mä d Wüsseschaft vo sinere Zit populär cha vermiddle.

Dr Oresme wird vilmol as Vorlöifer vo de modärne Naturwüsseschafte aagluegt, aber er isch doch in dr dradizionelle Scholastik verhafdet gsi, au wenn er Däil vo dr Leer vom Aristoteles kritisiert het. Er het zum Bischbil dänggt, ass s geozentrische Süsteem vom Aristoteles nid plausibler sig as s heliozentrische Süsteem.

Er het immer brobiert z zäige, ass natürligi Erschinige natürligi Ursache häi und nid überirdischi. 




</doc>
<doc id="47062" url="https://als.wikipedia.org/wiki?curid=47062" title="Magnetische Flussdichte">
Magnetische Flussdichte

Di magnetischi Flüssdichti, au magnetischi Induktion oder umgangssprachlich eifach nur "Flussdichti" oder "Magnetfäld" gnännt, isch e physikalischi Grössi vo de Elektrodynamik, wo s Formelzeichä "B" bsitzt und für d Flächedichti vom magnetischä Fluss staht, wo sänkrächt dur es bstimmts Flächeelemänt dureflüsst.

Di "magnetischi" Flussdichti formula_1 isch - gliich wie di "elektrischi" Flussdichti formula_2 - e grichteti Grössi, also en Vektor, und wird us em Vektorpotential formula_3 härgleitet.

Wie di elektrischi Fäldstärchi "E" isch au di magnetischi Flussdichti "B" historisch zersch mal indiräkt, d. h. über ihri experimentell mässbari Chraftwürkig "F" uf "bewegti" elektrischi Ladigä, definiert worde, wo i de modärne Physik als magnetischi Komponänte vo de "Lorentzchraft" betrachtet und i vektorieller Schriibwiis wie folgt notiert wird:

mit:

Di erschti vo de beide obigä Gliichigä wird debii meischtens für frei im Ruum bewglichi Ladigä - wie öppe Elektronä innerhalb vonere "Braunschä Röhrä" - bruucht, di zweiti degäge für Ladigä, wo sich innerhalb vo elektrischä Leiter - z. B. - beweged. Im Übrigä sind di beidä Gliichigä völlig gliichwärtig.

formula_11 isch en Vektor, wo d Richtig vo de Fäldliniä vom fraglichä Magnetfäld bsitzt. Verzichtet mer degäge uf di vektorielli Schriibwiis und somit d Möglichkeit, d Richtig vo de Chraftwürkig formula_12 us de Richtig vom Vektor- bzw. Chrüzprodukt vo de beide Vektorä "v" und "B" bzw. "s" und "B" z bestimmä, cha mer formula_12 gmäss de folgände Formle au als skalari Grössi berächne:

mit: 

Bewegt sich di elektrischi Ladig "q" mit ere Gschwindigkeit "v" sänkrächt zu de Richtig vom magnetischä Fluss und/oder verlauft de untersuechti Leiter sänkrächt zu de magnetischä Flussrichtig, cha, will formula_21 i dem Fall de Wert 1 aanimmt, de Zahlwert vo formula_22 gmäss de folgende Gliichig au diräkt us de Chraftwürkig formula_23 uf d Ladig bzw. de Leiter als ganzes berächnet wärde:

Betrachtet mer di magnetischi Flussdichti vo de Siite vo ihrem Ursprung imene künschtlich erzügtä Magnetfäld, z. B. binäre Spuälä, laat sich als alternatiivi Definitionsgliichig vo de magnetischä Flussdichti formula_11 au folgendi Beziehig formuliäre:

mit:


E experimentelli Bstimmig vo dä magnetischä Flussdichti isch mithilf vo "Magnetometär" möglich, aber au mit "Hallsensorä" odär "Mässspuälä".

D SI-Einheit vo dä magnetischä Flussdichti isch s Tesla mit em Einheitszeiche T:

E veralteti Einheit für di magnetischi Flussdichti isch s Gauss mit em Einheitszeichä G. Die Einheit wird hützutags no villerorts i de Technik verwändet. Es giltet: 1 T = 10000 G

Di magnetischi Fluss"dichti" formula_11 isch als Flächedichti über di folgendi Beziehig mit em magnetischä Fluss formula_34 verchnüpft:

Dass d Flussliniä vom magnetischä Fluss i sich gschlossä sind, laat sich mathematisch so zum Usdruck bringä, dass jedes Flächeintegral vo formula_11 über e beliebig "gschlossni" Oberflächi formula_37 de Wärt 0 aanimmt:

Aaschaulich gseit, flüsst, wänn mer sich es magnetischs Fäld vonere beliebig i sich gschlossni Flächi formula_37 umschlossä dänkt, immer gnauso vill „Magnetismus“ us ihrä usä wie wider i si zrugg (sognännti „Quälläfreiheit“ vom magnetischä Fäld).

Di obigi Formle isch demit mathematisch gseh e diräkti Konsequänz vo de homogenä "Maxwellschä Gliichig"
sowiä vom Gauss'schä Satz
für es beliebigs Vektorfäld formula_42 und das vo formula_37 igschlossni Volumä formula_44. Aaschaulich gseit: Was (netto) „i V entspringt“, flüsst dur O usä, was (netto) „i V versickeret“, flüsst dur O inä.




</doc>
<doc id="47063" url="https://als.wikipedia.org/wiki?curid=47063" title="Zoë Jenny">
Zoë Jenny

D Zoë Jenny (* 16. Merz 1974 z Baasel) isch e Schwizer Schriftstellere.

D Zoë Jenny isch z Baasel as Dochder vom Verleeger Matthyas Jenny und ere Moolere uf d Wält choo. Si isch in Baasel, in Griecheland und z Carona im Tessin ufgwaggse.

1997 isch iire erst Roman "Das Blütenstaubzimmer" erschiine, won e Bestseller worde und in 27 Sprooche übersetzt worde isch. Si het langi Vordraagsräise in die Veräinigte Staate gmacht, uf China und uf Japan; e zitlang het si z Nöi York, z Berlin und noch 2003 z London gläbt.

1999 isch dr Roman "Der Ruf des Muschelhorns" uusechoo. 2002 isch d Zoë Jenny Briisrichdere am Internazionale Filmfestival vo Locarno gsi. Si isch Kolumnistin für "Die Zeit", d "Financial Times" und d "Schwizer Illustrierti" gsi.

2000 isch s Chinderbuech "Mittelpünktchens Reise um die Welt" erschiine und im gliiche Joor au dr Roman "Ein schnelles Leben", e modärni Adapzioon vo dr Romeo-und-Julia-Thematik. 
Denn isch dr Künstlerroman "Das Portrait" uusechoo, 2010 dr Roman "The Sky is Changing", wo si uf Änglisch verfasst het und 2013 dr Churzgschichte Band "Spätestens morgen".

D Zoë Jenny läbt mit iirer Dochder in dr Nööchi vo Züüri. Sit 2010 isch si Botschaftere vo dr schwizerische Chinder- und Jugendorganisazion Pro Juventute.

As Schüelere isch si vo 1982 bis 1984 uf die reformpedagogischi "Freiji Volksschuel Baasel" gange. Wäge iire Erfaarige dört het si 2013 im ene Ardikel in Die Welt d Reformpädagogik und die Alternativi Szene in de 1980er Joor hert kritisiert. Im Bezuug uf d Pedofiliidebatte bi de Grüene het si dr Widerstand öbbis z leere vo de Wältverbesserer, wie si ne gsäit het, kritisiert: „In den links-grünen Kommunen der Siebziger- und Achtzigerjahre lebten Kinder hochgefährlich. Frei fühlten sich vor allem die Erwachsenen, die in einer falsch verstandenen Liberalität sämtliche Grenzen überschritten.“





</doc>
<doc id="47064" url="https://als.wikipedia.org/wiki?curid=47064" title="Catherine Lefèbvre">
Catherine Lefèbvre

D Catherine Lefèbvre geborene Hübscher (* 2. Februar 1753 z Goldbach-Altenbach em heidiga Département Haut-Rhin em Elsass, † 29. Dezember 1835 z Paris) ischt a Weschere gwäa, wo durch ihr Heirat mit-ma franzeesischa General ond Marschall an gewaldiga gsellschaftlicha Uffstiig aus de oifachschde Vrheltnis bis zor "Herzogin von Danzig" gschafft hôt. A greeßra Bekanntheit erlangt hôt-se hauptsächlich durch des Theaterstick "Madame Sans-Gêne" (frei ibrsetzt mit "Frau ohne Verleagaheit") vom franzeesischa Dramatiker Victorien Sardou (1831 bis 1908), wo 1893 z Paris zom erschda Môl uff d Bihne komma ischt ond noh meh durch dui gleichnamiga Vrfilmong vom Christian-Jaque (1904 bis 1994) mit dr Sophia Loren als Catherine Hübscher em Jôhr 1961. Aus-em Sardou seim Theaterstick ischt au a Opr gmacht wôrra, ond zwar vom italienische Kombonischda Umberto Giordano. Uruffgfihrt wôrra isch des Werk em Jôhr 1915 z New York. Em deitsch-schbrôchiga Rôôm isch dui Opr zom erschda Môl am 4. Merz 1931 en Breslau ibr d Bihne ganga. 

D Catherine Hübscher ischt am 2. Februar 1753 en Goldbach-Altenbach uff d Welt komma. Wia-se mit dr Schual ferdich gwäa ischt, hôt-se ihrn Lebensondrhalt als Weschere en de elsässische Ortschafda Sankt Amarin ond Ruffàch vrdeant. Deet hôt-se als jonga Frau ihrn Landsmôô Francois-Joseph Lefèbvre kennaglernt, da Soh vo-ma Miller aus sellem Derfle. Dia zwoi hend sich ganz arg meega ond send am 1. Merz 1783 d Ehe mitnander eiganga. Dr Lefèbvre hôt bald druff en dr franzeesischa Armee Karriere gmacht: 1792 ischt’r zom Hauptmann, s Jôhr druff zom Brigadegeneral, 1794 zom Divisionsgeneral ond 1798 schliaßlich zom Guverneur vo dr Feschdong Mainz beferdret wôrra. Sei Frau hôt-em em Lauf dr Zeit 14 Kendr s Leaba gschenkt; abr vo deane hôt bloß oi Bua s Alder vo-ma Erwachsena erreicht.

Beim Staatsstreich vom 9. Novembr 1799 (nôch-em franzeesischa Revoluzionskalender schwätzt mr vom 18. Brumaire VIII) hôt dr Lefèbvre ganz entscheidend da Napoléon Bonaparte ondrstitzt. Oina vo de Folga ischt gwäa, dass uff dui Weis d Catherine Lefèbvre als Frau vo-ma Napoléonischa General en de vornehm Pariser Gsellschaft uffgstiiga ischt. Wia mr woiß, isch dr Napoléon em Jôhr 1800 dr Erschde Konsul vo dr franzeesischa Republik ond 14 Jôhr schbäter zom Kaiser vo de Franzoosa wôrra. Irgendwann ischt’r au uff d Madame Lefèbvre uffmerksam wôrra, weil-se a bsondrs scharmanda Art ghet ond viil Witz vrschbriaht hôt. Villeicht hôt-em au gfalla, dass sich dui Frau ibrhaupt et fir d Polidik entressiirt hôt ond en koine Intriiga, wo dômols am Hofe gang ond gäabe gwäa send, vrwicklet gwäa ischt, au wenn-se dr Joséphine de Beauharnais, em Napoléon seira Frau, ond dr Caroline Bonaparte, em Napoléon seira jengschda Schweschtr, dauernd mit Misstraua begegnet ischt.

En ihre ledschde Lebensjôhr ischt d Catherine Lefèbvre an Krebs erkrankt ond hôt sich dô drvoo nemme erhola kenna. Am 29. Dezembr 1835 schliaßlich hôt-se d Auga fir emmer gschlossa. Beschdadded wôrra ischt-se uff-em Pariser Friidhof "Père Lachaise". Beim franzeesischa Volk ischt-se arg beliabt gwäa, weil-se ihr Herkunft aus de armselige Vrheltnis nia vrgessa ond sich au fir de soziale Belang vo de Leit eigsetzt hôt.



</doc>
<doc id="47067" url="https://als.wikipedia.org/wiki?curid=47067" title="KMU">
KMU

KMU isch e Abchürzig und chan folgendes bedüte:


</doc>
<doc id="47068" url="https://als.wikipedia.org/wiki?curid=47068" title="Rosie (Film)">
Rosie (Film)

Roosi (offizielli schriibwiis "Rosie") isch de Titel vomene Schwizer Spilfilm, wo de Marcel Gisler drait hät.

Am 24. Januar 2013 isch de Film als Eröffnigsfilm vo de 48. Solethurner Filmtäg uurufgfüert worde und hät am 30. Mai i de Dütschschwiz sin Kinostart gha.

Uf eme roseroote Zuckersäckli, wo im Vorfäld vom Film im Sanggaller Rhintel vertail worde isch, hät me folgendes chöne läse:

D Roosi isch e läbesfrohi, starrchöpfigi, über 70-jährigi Wittfrau. Si raucht zimmli vill Zigerette und trinkt gärn chli Alkohol. Drumm hät si aines Tages es Schlägli und wird is Spitol iiglifered, wo si vo erne baide Chind bsuecht wird. D Soffi isch unglücklich verhüroted und läbt mit Maa und Bueb z Sanggalle. De Lorenz isch en erfolgriiche Schriftsteller mit momentaner Schaffenskriise und hät sin Läbesmittelpunkt z Berlin. Baidi chönd sich us däne Gründ nöd um eri Mueter kümmere. Die aber findt, wänn ere d Nochberi bim Strümpf aazie hälfi, so chön si witer i erem Huus z Altstätte läbe und mües no lang nöd is Alters- oder Pfläghaim.

Wil sich aber de Roosi eren Zuestand noch eme Wiili wider verschlächtered und si d Hilf vo de Spitex nöd för Nötig halted, muess de Lorenz immer öfter vo Berlin uf Altstätte raise und de Mueter behilflich si. Bim poschte mit de Roosi im Coop trifft de Lorenz uf de vill jünger Mario, wo innere Disco Musig uuflait und scho johrelang fasziniert isch vom Lorenz siner Literatur mit homosexuellem Inhalt. Es chunnt zunere Bezüchig, wo vom Mario us got und för en uf ere tüüfe Liebi zum Lorenz gründet. För de Lorenz isch da aber nöd mee als es Schwärme vo däm junge Liebhaber und e willkommeni Abwächslig bi sine Bsüech im Sangaller Rhintel.

Wänn de Lorenz wäge de Promotour vo sim nöischte Buech z Berlin isch und d Soffi wäge Eheknaatsch und Witerbildig au e ke Zit hät, sich um d Roosi z kümmere, dänn hilft de Mario liebevoll und iifühlsam a de Roosi woner chan. Bime Familieässe ime Ussichtsrestorant gege de Ruppe ufe, wo d Roosi, d Soffi mit erem Bueb, de Lorenz und de Mario zäme sind, trifft de Lorenz am Stammtisch en Puur, wo früener öpe bi de Roosi und erem Maa uf Bsuech gsi isch. D Roosi will aber nöd mit däm Maa schwäze, ruckt aber au nöd use, worum si nie me Kontakt mit em gha hät.

De Lorenz findt uf de Spuuresuechi noch sim aigene Vater, langsam hinder s truurige Ghaimniss, wo d Roosi scho Johre lang mit sich ume trait.

De Inhalt vom Marcel Gisler sim Film Roosi hät vil Autobiografischs. Er hegi scho lang en Film wele mache, wo d Gschicht vo sine Eltere e wichtigi Rolle spili, sait de Gisler imene Interwiu.
De Film spillt nöd nu i de Ostschwiz, er isch i de zweite Hälfti vom 2012 au haupsächlich döt drait worde. D Roosi "wohnt" im «Balmerhuus» z Altstätte. Witeri Altstätter Örtlichkaite, wo me im Film gseht, sind de SBB-Bahof, de Coop, s Restorant Fraihof (wo underdesse beraits abbroche worde isch), s Gasthuus Ziil und s «Haus Viva», ais vo mehrere Altershaim, wos z Altstätte git. Wo d Roosi is Spitol hät müese, isch si nöd im örtliche Spitol gsi, me hät die Ufnahme im Regionalspitol z Grabs gmacht. Go spaziere gönd ali vier Hoptdarsteller mitenand emol im Töni obe (Gmaind Oberegg).




</doc>
<doc id="47069" url="https://als.wikipedia.org/wiki?curid=47069" title="Basilius Bessarion">
Basilius Bessarion

Dr Basilius Bessarion (* 2. Januar 1403 z Trapezunt (hüte Trabzon, Türkei); † 18. Novämber 1472 z Ravenna; falsch mänggisch au "Johannes Bessarion" und "Giovanni Bessarione di Trebisonda") isch e byzantinische Theoloog und Humanist gsi, Kardinal und Titularpatriarch vo Konstantinopel. Er isch äine vo de berüemte griechische Gleerte gsi, wo im 15. Joorhundert für d Erschliessig vo de Schrifte vom Platon und witere antike griechische Autore im Oobeland wichdig gsi isch.

In Italie het er griechischi Handschrifte gsammlet und het e Hufe Schrifte übersetzt und eso die griechischi Gleersamkäit und die platonischi Filosofii im Oobeland nooch brocht. Er het mit sim Schaffe e wärtvolle Bidraag gmacht, ass antiki Teggst und mit ene d Kultur vo dr Antike erhalte bliibe si.

Er isch en Aahänger vom Platonismus gsi und het d Schrift "In Calumniatorem Platonis" (1469) verfasst. Mit däm Wärk het er brobiert, d Filosofii vom Platon mit dere vom Aristoteles z verbinde und für e christlig Glaube fruchtbar z mache.

1468 het er si brivati Bibliothek (746 Bänd, drunder 482 griechischi und 264 latiinischi Handschrifte und öbbe 300 Druck) dr Republik Venedig gschänggt ("ad communem hominum utilitatem"). Si isch dr Grundstock vo dr Biblioteca Marciana worde.



</doc>
<doc id="47071" url="https://als.wikipedia.org/wiki?curid=47071" title="Johannes de Muris">
Johannes de Muris

Dr Johannes de Muris, Jean de Meurs, (* um 1300 in dr Normandii; † um 1360) isch e franzöösische Mathematiker, Astronom, Musiker und Kaländerreformer om Spootmiddelalter gsi.

Dr de Muris het woorschinlig an dr Sorbonne z Bariis underrichdet, won er mindestens sit 1321 Magister gsi isch Es isch sicher ass er zwüsche 1317 und mindestens 1348 wüsseschaftlig aktiv gsi isch. 1338 bis 1342 isch er äine vo de Sekretäär vom Köönig vo Navarra gsi. 1344 isch er Kanonikus z Mézières-en-Brenne worde. Er isch vermuetlig um 1360 bzw. noch 1350 gstorbe.

Er isch äine vo de iiflussriichste Muusigtheoretiker vo dr Ars Nova gsi. Er het d Muusig under mathematische Aspäkt aagluegt. Sini Hauptwärk im Gebiet vo dr Muusigtheorii si d "Musica practica" und d "Musica speculativa" gsi. Er het mathematischi Schrifte wie s "Quadripartitum numerorum" vo 1343 verfasst und si Schrift über d Kaländerreform vo 1317. Er isch bim Babst Clemens VI. für e Kaländerreform iidräte. Er het e elementars Leerbuech für d Arithmetik gschriibe, wo bis ins 16. Joorhundert brucht worde isch. In sim mathematische Hauptwärk "Quadripartium numerorum" (in vier Büecher) erwäänt er d Dezimalbrüch, het sä aber nid süstematisch entwigglet. Im 2. Buech behandlet er kwadratischi Gliichige und spezielli kubischi Gliichige. ER het s im Philippe de Vitry gwidmet.






</doc>
<doc id="47072" url="https://als.wikipedia.org/wiki?curid=47072" title="Marcel Gisler">
Marcel Gisler

Marcel Gisler (* 18. März 1960 z Alstätte) isch en Schwizer Filmemacher, Regisseur und Draibuechautor.

De Marcel Gisler isch im Sanggaller Rhintel ufgwachse. Noch eme churze Abstächer z Züri isch er 1981 uf Berlin züglet. Döt hät er a de Fraie Universität Berlin Theaterwüsseschafte und Philosophii studiert. Mit Fründe hät er z Berlin e Filmgruppe gründet, wo sich em «cinéma copain» verpflichted hät. Mit däne isch 1985 sin erschte Kinofilm "Tagediebe" entstande. Das Wärch isch es Porträ öber d West-Berliner Gegekultur vo de 1980er Johr. Mit dem Film hät er uf Aahib de silbrig Leopard am Internationale Filmfestiwal vo Locarno gwunne.

1999 isch de Film "F. est un salaud" noch em schwizerdütsche Kultroman «Ter Fögi isch e Souhung» vom Martin Frank entstande. Roosi, de Eröffnigsfilm vo de 48. Solethurner Filmtäg, hät sächs Nominierige för de Schwizer Fimpriis 2013 überchoo und d Hoptdarstelleri, d Sybille Brunner isch als beschti Darstelleri uuszaichnet worde. Em Gisler sin Dokumentarfilm "electroboy", wo am Internationale Filmfestiwal vo Locarno 2014 urufgfüert worden isch, hät de Zörcher Filmpriis 2014, de Schwizer Filmpriis 2015 und im gliiche Johr z Münche de Publikumspriis am Dokumentarfilmfestiwal gwunne.

De Marcel Gisler isch under anderem Dozänt a de Dütsche Film- und Fernsehakademi z Berlin und Mitglid vo de Europäische Filmakademii.





</doc>
<doc id="47073" url="https://als.wikipedia.org/wiki?curid=47073" title="Geologie">
Geologie

Geology ( [] ‚Ärd‘ un λόγος [] ‚Lehr‘) isch d Wisseschaft vum Ufböu, vu dr Zämmesetzig un dr Struktur vu dr Ärd, ihre physikalische Aigeschaften un ihre Entwickligsgschicht, un dr Brozäss, wu si gformt hän un wu si forme. Dr Uusdruck wird au brucht fir geologische Ufböu, zem Byschpel "D Geology vu dr Alpe".

Dr Name "Geology" im hitige Sinn findet mer zerscht anne 1778 bim Jean-André Deluc (1727–1817). Dr Horace-Bénédict de Saussure (1740–1799) het "Geology" anne 1779 as feschten Uusdruck ygfiert, dervor isch "Geognosy" gängig gsii.

S Matrial, wu sich Geologen in dr Hauptsach dermit bscheftige, sin d Böustai vu dr feschte Ärdgruscht, zem Byschpel Gstai oder au s Wasser, wu in ihne gspycheret isch, (Hydrogeology) oder Ärdeel und -gaas (Petrogeology). Di ryymlige Zämmehäng zwische verschidene Gstaikerper un au d Zämmesetzig un di inner Struktur vu dr ainzelne Gstai liiferen Informationen fir d Entschlisselig vu dr Bedingige, wu si derdur entstande sin. 

Geologe sin zueständig fir dr Noowys un d Erschließig vu vylfältige Raustoff wie Metallerz, Induschtrymineralien un Böustoff wie Sand, Chiis un Lätte, wu wirtschaftligi Entwicklig nit meglig wäär ohni si. Derzue sin sin si au zueständig fir d Sicherig vu Drinkwasser un Energyraustoff wie Ärdeel bzw. -gaas un Chohle. Schließli dien Geologen au Böugrind uuschundschafte, vor allem bi greßere Böubrojäkt, go Setzige, Rutschige un Grundbrich langfrischtig vermyyde.

Im Gländ oder unter em Boode glideret dr Geolog di ufgschlossene (uffig zuegänglige) Gstai no ussere Merkmol in definierti Ainhaite. Die Kartierainhaite mien sich bim gwehlte Maßstab uf ere geologische Charte, oder in eme geologische Brofil, darstelle loo. Dur Extrapolation chaan er eso vorhärsage, wie d Gstain im Untergrund wahrschyns glageret sin.

Di gnauer Untersuechig vu dr Gstai findet aber zmaischt im Labor statt (Petrography, Petrology).
Sonigi detaillierten Untersuechigen uf "chlainem Maßstab" liifere d Daten un Fakte fir di großruumigen Untersuechige vu dr Allgmaine Geology.

D Geology het e Huffen Ibergäng zue andere Naturwisseschafte, wu as Geowisseschafte zämmegfasst wäre. Zem Byschpel luegt d Geochemy uf chemischi Brozäss im Syschtem Ärd un brucht Methoden us dr Chemy go zuesetzligi Informationen iber geowisseschaftligi Frogestellige iberchuu, d Geophysik untersuecht physikalischi Brozäss. Sälbscht d Mathematik het e speziälle Nascht firibrocht, d Geostatischtik, wu vor allem fir dr Bärgböu bruucht wird. Syt dr 1970er Johr git s in dr Geowisseschaften im Allgmaine ne gwisse Trend vu qualitative Bschrybige zue quantitative Mässige. Sonigi numerische Methode cheme aber wäg dr enorme Variabilitet un Kompläxitet vu geowisseschaftlige Parameter, drotz dr hechere Rächelaischtig vu modärne Computer, aber allno an ihri Gränze.

Im Gränzbiet zue dr Aschtronomy bewegt sich d Planetegeology oder Aschtrogeology as Dailbiet vu dr Planetology, wu sich mit dr Zämmesetzig, em inneren Ufböu un dr Brozäss uf främde Himmelskerper bscheftigt. Geologischi Frogestellige un d Aawändig vu geologische Methoden usserhalb vu dr Ärd sin vor allem wichtig wore syt em Aafang vu dr Ruumfahrt un dr Erforschig vu unserem Sunnesyschtem mit Sonden un Satellite.

Praktischi Chänntnis zue dr Suech no Raustoff, zum Abböu un d Verwärtig hän d Mäncche scho in dr Staizyt ghaa: di eltschte Fyyrstaibärgwärch sin z Ägypte scho fir s Jungpäläolithikum um 35.000-30.000 v. Chr. noogwise, z Europa fir d Zyt um 13.000 v. Chr.

Di erschte Versuech vun ere theoretische Bhandlig vu geologische Fregestellige, wie d Ursach vu Ärdbidem, oder d Härchumft vu Fossiliei, finde sich in dr ionische Naturphilosophy im 5. Jh. v. Chr. Bi in di frei Neizyt isch d Lehr vum Empedokles vu dr vier Elemänt un d Lehr vum Aristoteles vu dr Transmutation vu dr Elemänt au d Grundlag gsii fir d Vorstellige iber d Natur vu Metall, Mineral un Gstai. 

In dr Zyt vum Nidergang vum Remische Rych in dr Spotantike sin die Aasichte nume im eschtlige, griechisch bregte Dail iberliferet wore, wu si im frieje Mittelalter vu arabische Glehrte, wie em Ibn Sina, wider ufgnuu wore sin. Z Weschteuropa sin sogar e Huffe praktischi Chänntnis im Bärgböu verlore gange. Erscht im 12. und 13. Johrhundert hän sich oobeländischi Alchemischte wider mit dr Bildig vu Metall un Gstai im Innere vu dr Ärd bscheftigt. Im Lauf vu dr Renaissance sin sonigi Spekulationen nit nume vu humanistische Glehrte, wie em Paracelsus, uusböue wore, sunder au um umfangrychi empirischi Daten un praktischi Methode ergänzt wore, bsundersch vum Georgius Agricola. Us sonige Aasätz het sich bis in s 17. Johrhundert e Art „Proto-Geology“ entwicklet, wu ne Huffe Gmainsamkaite mit dr „Proto-Chemy“ vum Ekonome, Alchemischt un Bärgböuingenieur Johann Joachim Becher ghaa het.

E wichtige Schritt zue dr Etablierig vu dr Geology as aigeständige Wisseschaft isch dr dänisch Naturforscher Nicolaus Steno gange, indäm er anne 1669 s "stratigraphisch Prinzip" yygfiert het. dodermit het er dr Grundsatz begrindet, ass di ruumli Lagerig vu Sedimäntschichte "iberenander" in Wirkligkait ere zytligen Abfolg vu Gstaiablagerige "nochenander" entspricht. Au dr Robert Hooke het in dr glyche Zyt driber spekuliert, eb mer us em Fossilinhalt vu dr Gstai nit dr historisch Ablauf vu dr Gstaibildig chennt rekonschtruiere.

Im Lauf vum 18. Johrhundert hän sich Bärgwärchslyt un Ingenieur allmee um e theoretisch Verständnis vu geologische Zämmehäng bemiet. Doderby hän si in dr Mitti vum Johrhundert d Grundlage entwicklet fir d Methode vu dr geologische Chartierig un vu dr Erstellig vu stratigraphische Profil. 

Dr Aafang vu dr Geology as modärne Wisseschaft wird zmaischt aagsetzt mit em Stryt zwische dr Dänkrichtige vum "Plutonismus" un em "Neptunismus". As Begrinder vum Plutonismus giltet dr James Hutton (1726–97) mit sym Poschtulat, alli Gstai hebe ne vulkanische Ursprung.Dr Hutton het au dr Gedanke popularisiert, ass d Ärdgschicht um e Huffe Greßenornige lenger sei wie di mänschlig Gschicht. D Neptunischte sin vum Abraham Gottlob Werner (1749–1817) giert wore, mit dr hite verworfene Grundaanahm, alli Gstai seie Ablagerige vun eme primordiale Urozean. Us dr Verbindig vu Magmatismus, Sedimentation un Gstaiumwandlig het sich derno d Vorstellig vum Chraislauf vu dr Gstai entwicklet.

Um 1817 het dr William Smith etabliert, ass mer Laitfossile fir di relativ Datierig vu dr Gstaischichte innerhalb vun ere stratigraphischen Abfolg brucht.

In dr Zyt vu 1830 bis 1850 het dr Stryt zwisch em "Katastrophismus" in dr Noofolg vum Georges de Cuvier (1769–1832), un em "Aktualismus" um dr Sir Charles Lyell (1797–1875) di zwoot groß Kontrovers in dr Gschicht vu dr Geology bildet. Derwylscht d Katastrophischte vu zmolige un globale Umwelzigen in dr Ärdgschicht uusgange sin, mit ere Neischepfig vu dr uusgrottete Läbewäse, hän d Aktualischte di glychmäßig Entwicklig vu dr Ärd in uuzellige chlaine Schritt betont, wu sich im Lauf vu lange Zytryym nodisno akkumuliere (Gradualismus). Au d Evolutionsbiologe wie dr Jean-Baptiste de Lamarck (1744-1829) oder dr Charles Darwin (1809–1882) sin vun ere langsame Entwicklig vu neie biologischen Arte noch em aktualistische Prinzip uusgange.

D Geologe hän si derno allme mit dr Probläm vu dr Gebirgsbildig un dr globale Bewegige vu dr Ärdgrischt bscheftigt. Bis wyt ins 20. Johrhundert het d Vorstellig dominiert, dass di wältwyte Gebirgsgirtel s Resultat vu dr Abchielig un Schrumpflig vu dr Ärd seie, e Theory, wu uf dr Léonce Élie de Beaumont (1798–1874) zruckgoht. Us Beobachtige vu gfalteten un tektonisch gsterte Gstai het dr James Dwight Dana (1813–1895) um 1875 d Geosynklinal-Theory entwicklet. Die tektonische Erklerigsmodäll sin vum Eduard Suess (1831–1914) un em Hans Stille (1876–1966) wyter entwicklet wore. Doderrby sin di geotektonische Hypothesen vum Prinzip vum "Fixismus" dominiert gsii. D Position vu dr Kontinänt un dr Ozean isch as nit veränderlig aagsääne wore. Sytligi Bewegige vu dr Ärdgruscht, wu mer Faltegebirg oder regionali Spaltesyschtem as Resultat dervu het chenne sää, sin as lokali Phänomen aagsääne wore. Dergege hän vertikali Bewegige vu dr Ärdgruscht as zäntral fir d Absänkig vu Ozeanbeckine, oder dr Ufstiig vu Landbrucke zwische dr Kontinänt aagsääne wore.

Di erschte wichtige Vorstellige iber d Megligkait vu große horizontale Bewegige vu Feschtlandmasse finde sich in dr Kontinentaldrift-Hypothes vum Alfred Wegener (1880–1930) vu anne 1915. Dr Durbruch vum "Mobilismus" isch aber erscht drei Johrzehnt speter chuu, wu neji Beobachtige, vu dr Geophysik un dr Ozeanography zue dr Entwicklig vu dr hite allgmain akzeptierte Theory vu dr Plattetektonik gfiert hän.

Di Allgmain Geology bscheftigt sich mit dr Chreft, wu uf d Ärd yywirken un mit dr Brozäss, wu im "große Maßstab" zue dr Gstaibildig byydrage.

E jedes Gstai cha no syre spezifischen Uusbildig (Gfieg, Struktur) aire vu dr drei große Gstaiklasse cha zuegordnet wäre: Sedimäntit, Magmatit un Metamorphit. E jedes Gstai cha dur geologischi Vorgäng in e Gstai vu dr andere boode Familien umgwandlet wäre. D Brozäss, wu an dr Ärdobeflechi wirke, wäre exogen, die im Ärdinnere endogen gnännt.

Di exogen Dynamik (au "exogeni Brozäss") wird dur Chreft, wu uf d Ärdoberflechi yywirke wie Schwärchraft, Sunnenyystrahlig un Rotation vu dr Ärd generiert un fiert zur Bildig vu Sedimäntgstai. Des gschiht dur
En aige, kompläx Biet vu exogene Brozäss bhandlet d Bodekund. D Quartärgeology bscheftigt sich mit dr Ablagerige vu dr letschte Yyszyten im Quartär, wu ne große Dail vu dr hitige Landschaftsformen uf dr nerdlige Hemisphäre brege.

Di endogen Dynamik (au "endogeni Brozäss") chunnt dur Chreft innerhalb vu dr Ärdgruscht, wie Spannige, Wermientwicklig dur radioaktivi Verfallsbrozäss, oder em Magmachärn vu dr Ärd un fiert zue dr Bildig vu Metamorphit un Magmatit. Si fangt dodermit aa, dass 

D Bewegige, wu d Oberflechegstai in dr Diefi bringe, verformen un falte, aber glychzytig d Diefegstai wider an d Oberflechi bringe, un d Glais, wu sonigi Chreft hinterleen, wie Faltig, Schärig un Schiiferig, untersueche d Fachrichtige Tektonik un Strukturgeology.

Di historisch Geology erforscht d Gschicht vu dr Ärd vu ihrm Entsoh bis zue dr Gegewart im Allgmaine, un d Entwickligsgschicht (Evolution) vu dr Läbewäse im Bsundere. Mit däm historischen Aasatz isch d Geology (zämme mit dr Evolutionsbiology un dr physikalisch-aschtronomische Kosmology) en Uusnahm in dr Naturwisseschafte. Die bescheftige sich in dr Hauptsach mit em "Isch"-Zuestand vu ihrem Studienobjäkt un weniger mit däm sym "Wäre". As Informationsquälle dienen in dr Geology d Uusbildig vu dr Gstai (Lithofazies) un di in ihne yygschlossene Fossilie (Biofazies). D Gliderig vu dr Ärdgschicht in ere geologische Zytskala erfolgt dur stratigraphischi un geochronologischi Methode.

D Grundlag vu dr Stratigraphy bildet en aifach Brinzip: d "Lagerigsregle". E Schicht im Hangig (‚obe‘) isch speter abglageret wie d Schicht im Ligig (‚unte‘). Mer sott aber druf Achtig gee, ass urspringli horizontal abglagereti Schichte dur speteri tektonischi Bewegige verstellt oder sogar iberkippt chenne syy. In däm Fall isch mer uf aidytigi Obe-Unte-Kriterien aagwise go di urspringli Lagerig bstimme. Derzue giltet, ass Schichte, wu sonigi verstellte Gstai mit ere Diskordanz iberlagere, des haißt scheps zue dr Schichtig, au jinger sin wie die Schichtig. Des giltet aber au fir magmatischi Gäng un Intrusionen us dr Diefi, wu dur d Schichte vu unter här schleen.

Bim Ufstelle vun eme stratigraphische Profil wäre bsunderi Chänntnis vu dr Paläontology aagwändet. Wänn d Räscht vun eme bstimmte Läbewäse numen in ganz bstimmte Schichten ufdrätte, glychzytig aber e wyti, iberregionali Verbraitig hän, un megligscht unanhängig sin vu ertlige Variante vu dr Ablagerigsbedingige, no schwätzt mer vun eme Laitfossil. Alli Schichte, wu s die Laitfossilie din het, hän dodermit s nämlig Alter. Nume wänn kaini Fossilie vorhande sin, mueß mer Zueflucht nee zue dr Lithostratigraphy. Derno cha d Zytglychhait vu bstimmte Schichte nume bin ere sytlige Verzahnig noogwise wäre.

Go tektonischi Ablaif rekonschtruiere untersuecht dr Geolog dr Versatz un d Verformig vu dr Gstai dur Chlift, Schiiferig, Sterig un Faltig. Au do sin diejenige Strukture, wu di andere durschleen, aber nit versetzt sin, di jingere.

E prinzipiäll Broblem isch, ass mer mit dr dobe bschribene Methode nume ne "relativi Zytskala" iberchunnt, e Vorhär-Nochhär vu dr verschidene Gstaibildige, aber kai absoluti Datierige. Mer het scho frie versuecht, d Sedimäntationsroote vu bstimmte Gstai z schetze, aber di maischt Zyt „stäckt“ jo nit in dr Schichte sälber, wu sich in ere relativ churze Zyt chenne bildet haa, sunder vor allem in dr Lucke zwische dr Schichte un in dr Diskordanze zwische dr verschidene Schichtpaket. Wäge däm goht di "absolut Zytskala", wu mit Hilf vu Johresring in Baim (Dendrochronology), oder dur Uuszellig vu dr Warve-Schichtig in Ablagerige vu dr letschte Yyszyt gwunne wore sin, nume wenig Döusert Johr zruck.

Erscht mit dr Entdeckig vu dr natyrlige Radioaktivitet sin zueverlessigi Methode fir di absolut Datierig gfunde wore au vou elteschte Gstai. Die basieren uf dr bekannte Verfallsroote vu radioaktive Isotope in dr Mineral un Gstai, zum Dail kombiniert mit paläomagnetische Mässige.

Go Ruckschliss zie chennen us dr hitige Situation uf d Vergangehait, bruuche d Geologe s Prinzip vum Aktualismus. Des losst sich in aim Satz zämmefasse: "Dr Schlissel zue dr Vergangehait isch d Gegewart." Findet e Geolog z. B. alti Gstai, wu fascht idäntisch sin mit uusgflossene Lave vun eme hit aktive Vulkan, no chaan er dervu uusgoh, ass es sich au bim gfundene Gstai um vulkanisch Matrial handlet. Dr Aktualismus losst sich aber nit uf alli Gstai aawände. D Bildig vu Yysenerzlagerstette (BIF—„Banded Iron Formations“) losst sich zem Byschpel hite nimi bschaue, wel sich di chemische Bedingigen uf dr Ärd eso stark gäünderet hän, ass sonigi Gstai nimi entstehn. Anderi Gstai bilde sich sich in sonige Diefine, ass ihri Bildig usserhalb vum Zuegriff vum Mänsche lyt. Go s Entsoh vu sonige Gstai verstoh, gryfe d Geowisseschaftler uf Laborexperimänt zruck.

Di aagwändet Geology bscheftigt sich mit dr praktische Nutzbarmachig vu geologischer Forschig in dr Gegewart. Dr Nutze bstoht nit nume in dr effiziänten Uusbytig vu dr natyrlige Ressource vu dr Ärd, sunder au in dr Vermydig vu Umwältschäde un dr Friewarnig vor Naturkatastrophe, wie Ärdbidem, Vulkanuusbrich un Tsunami. Si glideret sich in e Vylzahl vu unterschidligschte Fälder, su sich unterenander un au mit andere Wisseschafte verzahne.

Wichtigi Dailbiet vu dr aagwändete Geology sin zem Byschpel:

S git en ängi Verzahnig mit andere Diszipline, wie zem Byschpel Baöingenieurwäse, Bärgböu- un Hittewäse, Materialkund oder Umwältschutz.





</doc>
<doc id="47074" url="https://als.wikipedia.org/wiki?curid=47074" title="Gerhard von Cremona">
Gerhard von Cremona

Dr Gerhard vo Cremona ("Gherardo da Cremona" bzw. "Gerardus Cremonensis", * 1114 z Cremona, Italie; † 1187 z Toledo, Spanie) isch e Gleerte und bedütende Übersetzer vo arabische Schrifte is Latiinische gsi.

Über si Härkumft und Lääbe isch wenig bekannt. Mee as 100 Joor noch sim Dood het dr Dominikaner Francesco Pippino gschriibe, ass dr Gerhard scho seer früe uf Toledo gange sig «us Liebi zum "Almagest"». Dr Almagest isch em Claudius Ptolemäus sis Wärch über d Astronomyy. Im 12. Joorhundert isch z Toledo e bedütendi Übersetzerschuel gsi, wo am meischte für d Übersetzig vo Wärk us em Arabische im middelalterlige Öiropa gleischtet het. Dr Gerhard het Arabisch gleert, und er het nit nume dr Almagest uf Latiinisch übersetzt, sondern au e Hufe anderi Wärk wie d Schrifte vom Galen, im Avicenna si "Kanon vo dr Medizin", im Euklid sini "Elimänt" und s Leerbuech zur Algebra "Hisab al-dschabr wa-l-muqabala" vom al-Chwarizmi. Am Domkapitel z Toledo het er denn lang as Diakon und Leerer gschafft. Woorschinlig het er e Kanonikat an dr Kathedrale vo Toledo ghaa, wo e „Magister Gherardus“ bezügt isch. Öb er daatsächlig bis zum Dood z Toledo bliibe isch, isch nit sicher, wil er z Cremona begraabe isch.




</doc>
<doc id="47076" url="https://als.wikipedia.org/wiki?curid=47076" title="Grenzzeichen">
Grenzzeichen

S Gränzzeichè isch è Ysebaansignaal un benamst d Gränzè, bis zu dèrè bi zämmèlaufendè Gleis s Gleis bsetzt wörrè darf. S jewylige andere Gleis darf nu befaarè wörrè, wenn s bsetzti Gleis "gränzzeichèfrei" isch. D Bedièner vom Stellwärk stellt sell im Raamè vo dè Faarwärkbrüèfig fescht, bevor er è Zugfaart mit èm Signals durchs Signal Hp 1 oder Hp 2 frei git. Er berücksichtigt deby au, dass sich èn devor ygfaarenè Zuug nõch èm Aahaaltè durch s Entschpannè vo dè Pufferfèdèrè nõ öppis „streggè“ ka un deby s devor frei gfaareni Gränzzeichè widder "übbersetzt". Bi Gleis, wo mit èrè Gleisfreimeldeaalaag uusgrüschtet sin, wörd disell Bedingig technisch sichergschtellt. D Isolyrgränz vom Gleisschtrômkreis bezièigswys vom Achszellèr isch dezuè nit uumittelbar am Gränzzeichè, sondern mindeschtens sechs Metèr dehinter inschtallyrt. 

Di gnaui Position vom Gränzzeichè wörd durch dè Mindeschtgleisabschtand vo dè beidè zämmèlaufendè Gleis in Abhängigkeit vo dè Übberhöhig un èm Radius beschtimmt. Well s Gränzzeichè nu für dè Rangyrbetrièb vo Bedütig isch, wörd dè Mindeschtgleisabschtand für Rangyrgschwindigkeitè aagluègt un stôt dôher i dè Regèl bi Normalschpurbaanè bi èm Gleisabschtand vo nu 3,50 Metèr. Bi Drei- un Virschinnègleis könnet meereri Gränzzeichè, jewyls für Normal- un Schmalschpur, vorhandè sy.

Z Dütschland isch s Gränzzeichè meischtens èn chlynè Pflock us Bedong odder Holz, mit èrè druff bfeschtigtè root-wyß vo obbè nõch unnè gschtreiftè Metall- odder Keramikhuubè odder au nu als Holzpflock odder Profilysè mit root-wyßem Farbaaschtrich im Schotter zwischè dè beidè Gleis uffgschtellt, welli i dè Weichè odder Chrützig zämmèlaufet. Alternatyv ka au je ei Gränzzeichè nebbè dè innerè Schinnè vo dè beidè zämmèlaufendè Gleis aabrocht sy.
Well diè Bschtimmigè vo dè jewyls geltendè Signaalordnigè nu "è root-wyßes Zeichè" vorschrybè, isch d Form abber nit feschtglait, es kunnt nu uff d Farbgebig aa. Ußer dè hauptsächlich üblichè Metall- odder Keramikhuubè könnet dõher anderi Formè vorkõ. Es ghört zu dè Rangyrsignaal un trait i dè weschtlichè Bundesländer d Bezeichnig Ra 12, i dè öschtlichè Bundesländer d Bezeichnig So 12

I dè Schwiz isch s Gränzzeichè wie z Dütschland als Pflock mit Huubè uffbaut, allerdings in root un nit root-wyß gschtreift. D gääli Version isch s Ènd odder Aafang von èrè Gleisfreimeldeyrichtig. Wenn s Gränzzeichè uff èm Bodè uffgmôlt wörd, isch es è länglichs Rèchtegg, wo je zwei wyßi un rooti diagonal aagordneti Flächè hèt.
In anderè Länder isch es è schwarz-wyß gschtreiftè Balkè odder Stei (Öschterrych, Ungarn), odder sogar nu èn wyßè Balkè (Italiè).

Bi Strõßèbaanè isch es meischtens èn quer zu dè Fahrrichtig uffgmôltè Strich.


</doc>
<doc id="47077" url="https://als.wikipedia.org/wiki?curid=47077" title="Hauptsignal">
Hauptsignal

È Hauptsignaal (Hp) isch è Ysebaasignaal. Es zeigt aa, ob dè aaschlièßende Gleisabschnitt befaarè wörrè darf. Gleisabschnitt i sellem Sinn sin Zugfolgeabschnitt. I dennè darf sich jewyls nu ein Zuug befindè. Hauptsignaal a Streggè mit Streggèblock könnet nu i d Faartschtellig brocht wörrè, wenn dè aaschlièßende Zugfolgeabschnitt frei isch. È Hauptsignaal wörd i dè Regel durch è Vorsignal aakündigt.

Hauptsignaal wörred je nõch irer Funktion vowendet als:





D Unterscheidig isch (bsunders für dè Lokfüürer) nit aahand èm Signaalbild möglich, sondern ergit sich uss èm Standort in Vobindig mit Streggèkenntnis odder dè Aagaabè im Buèchfaarblaan.



</doc>
<doc id="47078" url="https://als.wikipedia.org/wiki?curid=47078" title="Lichthauptsignal">
Lichthauptsignal

È Lichthauptsignaal (Hp) isch è Hauptsignaal, wo dè Signaalbegriff uusschlièßlich optisch mit Lüüchtmittel aazeigt wörd. Hauptsignaal könnet au, je nõch dè vowendetè Stellwärkstechnik, als Formsignaal uusgfüürt sy. S Lichthauptsignaal zeigt aa, ob dè aaschlièßende Gleisabschnitt befaarè wörrè darf. Gleisabschnitt i sellem Sinn sin Zugfolgeabschnitt. I dennè darf sich jewyls nu ein Zuug befindè. Lichthauptsignaal a Streggè mit Streggèblock könnet nu i d Faartschtellig brocht wörrè, wenn dè aaschlièßende Zugfolgeabschnitt frei isch. È Lichtauptsignaal wörd i dè Regel durch è Lichtvorsignaal aakündigt.

Für s Verhaltè an èm Lichthauptsignaal isch auch s draa aagebrochte Mastschild relevant.

Im dütschè H/V-Signaalsischteem git s d Signaalbegriff Hp 0 ("Halt"), Hp 1 ("Faart") un Hp 2 ("Langsamfaart"). Witerhy exischtyret sognannti Mehrabschnitts-Signaalsischteem, z. B. wo uff èm Gebièt vo dè ehemôligè Dütschè Rychsbaan hüüfig aaztrèffendè HI-Signaal, odder d Kr-Signaal, welli hütt bi fascht allè Neubautè Vowendung findet. Ks-Signaal wörred uusschlièßlich vo elektronischè Stellwärk uus gschtüèret.

Kombinationssignaal übernemmet deby entwedder d Funktion von èm Hauptsignaal, èm Vorsignaal odder è Kombination vo Haupt- un Vorsignaal mit eim einzigè, zämmèhängendè Signaalbegriff. D Vorschriftè für Haupt- un Vorsignaal sind also entsprèchend aazwendè.

Z Öschterrych isch es erscht durch dè Aaschluss zu dè Umschtellig vo dè Wäägsignalisyrig zu dè Gschwindigkeitssignalisyrig kô. Nõch èm Krièg hèt sich d Entwicklig vom Signaalwèesè drennt. 1954, als bim Widderuffbau villi Weichè ybaut worrè sin, wo mit 60 km/h hèn könnè befaarè wörrè, hèt mo uff virbegriffigi Signaal umgschtellt. Anderscht wiè z Dütschland git s sit dõmõlls è eigni Langsamfaart mit 60 km/h. Dõmõlls sin au d Vorsignaal nõch schwizer Muschter ygfüürt worrè.

S Hauptsignaal vo dè Österrychischè Bundesbaanè hèt i dè aktuellè Version von 1980 immer s glyche Uussää, egal ob s als Yfaar-, Uusfaar- odder Blocksignaal vowendet wörd. D Lampè sin deby in zwei Spaaltè nebbènand aagordnet, maximaal 3 links un 5 rächts. S könnet abber einzelni niè benötigti Lampè wegglôô wörrè. D Hauptänderig am Uussää voglychè mit èm Hauptsignaal vo 1954 isch es rote Licht, wo vo dè 2. Stell obbè nõch ganz links unnè voschobè worrè isch, Ebbèso isch mit èm Schutz- bzw. Voschuubsignaal kombinyrbar gsi. Erst sit 1980 git s es "Halt" am Hauptsignasl au für dè Voschuubdiènscht. S Signaal "Voschuubvobot uffghobbè" isch dõher i s Hauptsignaal integryrt worrè.

S Hauptsignaal ka folgendi vir Begriff aazeigè:
Jedè Mascht hèt è wyß-root-wyßes Maschtschild, bi hängendè Signaal isch sell am Signaalschirm zwischè dè Lampè aabrocht.

Luèg au im Hauptartikel Ysebaasignaal z Öschterrych

Au bi dè Schwizer Bundesbaanè un dè anderè brivaatè Baanè i dè Schwiz git s voschideni Signaalsischteem. D Lichtsignaal vom Sischteem L sin rächteckig un stellet d Gschwindigkeit mit Farbpünkt dar. Bim neuerè Sischteem N, wo d Hauptsignaal kreisförmig sin un nu 3 Lampè hèn, wörd sell mit zuèsätzlichè Zifferè gmacht. Mit èm Sischteem L wörred sechs Begriff abbildet, dennè iri Analogiè zum Sischteem N i dè nõchfolgendè Tabellè uffgfüürt wörred. Bim Sischteem N wörred abber keini durchnumeryrtè Fahrbegriff mee benutzt, wiè des no bim Sischteem L dè Fall gsi isch.
Luèg au Hauptartikel Ysebaasignaal i dè Schwiz


</doc>
<doc id="47079" url="https://als.wikipedia.org/wiki?curid=47079" title="Banū Mūsā">
Banū Mūsā

D Banū-Mūsā-Brüeder si drei muslimischi Gleerti gsi, wo im 9. Joorhundert z Bagdad gschafft häi. Si si dur Büecher über Geometrii, Astronomii und mechanisch Erfindige (Maschiine) bekannt. Si gälte as Mitbegründer vo dr islamische mathematische Dradizioon und zele zu de früeste Mathematiker, wo die griechischi Mathematik fortgsetzt häi.
Si häi Jafar Muḥammad ibn Mūsā ibn Shākir (vor 803 – Januar oder Februar 873), Aḥmad ibn Mūsā ibn Shākir (im 9. Joorhundert uf d Wält choo und gstorbe) und Al-Ḥasan ibn Mūsā ibn Shākir (im 9. Joorhundert uf d Wält choo und gstorbe) ghäisse. Es isch schwiirig iiri wüsseschaftlige Arbäite usenanderzhalte. Dr eltist vo de drei Brüeder, dr Muhammad, isch woorschinnlig am bedütendste gsi. Wie dr al-Hasan het bsundrigs an dr Geometrii gschafft, aber au an dr Astronomii. Dr Ahmad het sich vor allem mit Mechanik befasst.

Iir bekanntists Wärk isch s Buech vo dr Mässig vo eebene und sfäärische Figure gsi (Kitab marifat masakhat al-ashkal), wo d Resultaat vom Archimedes (Kräismässig, Chuugele und Zylinder) din si. Si hän die au witerentwigglet. Manuskript vom Buech si z Oxford, Bariis, Berlin, Istanbul und Rampur in Indie. Es isch vom Gerhard vo Cremona im 12. Joorhundert uf Latiinisch übersetzt worde mit em Ditel "Verba filiorum" (Liber trium fratum de geometria). Es git Manuskript von em z Bariis, Madrid, Baasel, Toruń und Oxford. Im Buech häi si d Exhaustionsmethode vom Eudoxos aagwändet, wie au scho dr Archimedes vor ene, zum Bischbil, zum e Methode zur Kräismässig aazgee, wo vom Archimedes abwiicht, und si häi geometrischi Ussaage über Fleche und Volumina im Geegesatz zur griechische Überliiferig mit konkrete Zaalewärt interpretiert (wo s Verheltnis vo de Fleche und Volumina vo verschiidene Körper zuenander undersucht häi). Im Buech stoot au dr Satz vom Heron, wo si im Archimedes zueschriibe und e Verfaare zum e Winkel in drei z däile und si häi e kinematischi Methode aagwändet.

As Astronome häi si zum Bischbil im Ufdraag vom Kalif Bestimmige vo dr Bräiti gmacht, und vo dr Lengi us dr Beobachdig vo Mondfinsterniss gliichzitig z Bagdad und z Samarra und häi d Lengi vom Joor bestimmt. Vom Muhammad stamme meereri Büecher über Astronomii, drunder über d Beweegig vo de Himmelssfääre, und er kritisiert din dr Claudius Ptolemäus.

Iir Buech vo de Erfindige (Kitab al-Hiyal) vo 850 füert öbbe hundert Apparäät mit Illustrazioone uf, drunder e Hufe Automate. Zum Däil si si vom Heron vo Alexandrie und vom Philon vo Byzanz inspiriert, aber au vo persische, indische und chinesische Kwelle und es si din e Hufe äigeni Erfindige bsundrigs für Kontrollmechanisme vo Automate. Es stammt vom Ahmad und Manuskript si z Berlin und im Vatikan.

Die drei Brüeder häi fast zwanzig Büecher gschriibe, nume drei si nid verloore gange. 




</doc>
<doc id="47080" url="https://als.wikipedia.org/wiki?curid=47080" title="Geometrie">
Geometrie

D Geometrii ( "geometria" ‚Ärdmaass‘, ‚Landmässig‘) isch e Däilgebiet vo dr Mathematik.

Uf dr äinte Site verstoot mä under "Geometrii" die zwäi- und dreidimensionali euklidischi Geometrii, d Elementargeometrii, wo au in dr Schuel underrichtet wird und wo sich mit Pünggt, Graade, Eebene, Abständ, Winggel etc. beschäftigt, und die Begriffsbildige und Methode, wo im Lauf vo dr süstematische und mathematische Behandlig vo däm Thema entwigglet worde si.

Uf dr andere Site umfasst dr Begriff "Geometrii" e Räije vo groosse Däilgebiet vo dr Mathematik, wo Läie nume schweer chönne gsee, ass sie e Bezuug zur Elementargeometrii häi.
Zu dene ghööre




</doc>
<doc id="47081" url="https://als.wikipedia.org/wiki?curid=47081" title="Müllheim">
Müllheim

Müllheim isch de Name vo däne Ort:
Lueg au:


</doc>
<doc id="47082" url="https://als.wikipedia.org/wiki?curid=47082" title="Airbnb">
Airbnb

Airbnb isch e Online-Marktplatz zum Vermiete und Bueche vo Privatunterkünft. Noch eigenen Aagabe stönd uf de Website über 2 Millionen Inserate vo Underkünft i 190 Ländern und 34 dusig Stedt zum Aagebot (Stand: Februar 2016). Sit der Gründig im August 2008 bis im Juni 2012 si über 10 Millione Übernachtige uf Airbnb vermittlet worde.

Airbnb isch im August 2008 vom Brian Chesky, Joe Gebbia und Nathan Blecharczyk in San Francisco gründet worde. Die ursprünglechi Finanzierig hei si vom Inkubator „Y Combinator“ becho. Spöter hei au "Greylock Partners", "Sequoia Capital" und dr Ashton Kutcher is Unternähme investiert.



</doc>
<doc id="47086" url="https://als.wikipedia.org/wiki?curid=47086" title="Bukan">
Bukan

Bukan () uf kurdisch au Bokan, isch e Stadt im Nord-Weste vom Iran. 

Bukan het öbbe 169'041 Iiwooner und isch die zwäitgrössti Stadt in dr Browinz West-Aserbaidschan. Si lit südlig vom Urmia-See uf ere Hööchi vo öbbe 1300 Meter über em Meeresspiegel. D Bevölkerig vo Bukan bestoot us Kurde. 94 Brozänt (1996) vo de Iiwooner si Muslim und ghööre zum groosse Däil zu dr Sunni Shafi'i Sekte.

Dr Naame "Bukan" läitet sich vom kurdische Wort "Bûk" ab, wo "Brut" bedütet. Au e Fluss und dr Bezirk um d Stadt Bukan häisst eso.



</doc>
<doc id="47087" url="https://als.wikipedia.org/wiki?curid=47087" title="Satz des Heron">
Satz des Heron

Mit em Satz vom Heron cha mä dr Flechiinhalt vom ene Dreiegg us de drei Sitelengene "a", "b" und "c" usrächne. Dr Satz isch noch em Mathematiker Heron vo Alexandrie benennt.

Dr Satz goot eso:

Do drbii isch "A" d Flechi und "s" dr halbi Umfang, also

D Formle vom Heron goot au eso:

Die Formle cha mä as Spezialfall vo dr Formle für dr Inhalt vo dr Flechi vom ene Seenevieregg aaluege, wenn d Lengi vo äinere Site vom Seenevieregg d Lengi Null het. Für e Flecheninhalt vom ene Seenevieregg gältet nämlig:




</doc>
<doc id="47088" url="https://als.wikipedia.org/wiki?curid=47088" title="Leonardo Fibonacci">
Leonardo Fibonacci

Dr Leonardo da Pisa, au Fibonacci gnennt (* um 1180? z Pisa; † noch 1241? Pisa) isch e Rächemäister z Pisa gsi und gältet as dr bedütendst Mathematiker vom Middelalter. Hüte si vor allem d Fibonacci-Zaale bekannt, wo noch iim benennt si.

Mä wäiss weenig über s Lääbe vom Leonardo, s mäiste goot uf dr Widmigsbroloog vo sim Rächebuech "Liber abbaci" zrugg und uf e Dokumänt vo dr Kommune vo Siena.

Dr Leonardo isch in dr zwäite Helfti vom 12. Joorhundert z Pisa uf d Wält choo. S Vater isch dr Guglielmo Bonacci gsi und dr Leonardo het mindestens äi Brueder ghaa. Pisa het dr Vater woorschinlig 1192 in d Niiderlassig bo dr Pisaner Kaufmaschaft im algerische Bougie, em hütige Bejaia, gschiggt. Dr Leonardo het dört sini mathematische Grundlaage überchoo und mit de "novem figurae indorum" („nüün Ziffere vo de Inder“) gleert rächne. Das si unseri hütige (indo-arabische) Ziffere, wo die arabische Mathematiker z Bagdad sit dr zwäite Helfti vom 8. Joorhundert us Indie kennt häi. Im 12. Joorhundert häi si sich vo Spanie (Toledo) us dur latiinischi Übersetzige us de arabische Schrifte vom Al-Chwarizmi au im Weste no di noo verbräitet.

Gege s Ändi vom 12. Joorhundert isch er woorschinlig uf Konstantinopel gange.

Er het d „summa“ vo sine mathematische Kenntniss in sim Hauptwärk, em "Liber abbaci" ufgschriibe. Dr Ditel cha mit „Buech vo dr Rächekunst“ übersetzt wärde, wil "ab(b)acus" denn scho nümme no e Rächebrätt gmaint het sondern die allgemäini Bedütig „Rächekunst“ aagnoo het. Non e baar anderi Wärk vom Leonardo si erhalte: e "Practica geometriae" vo 1220 (1219?), wo sim Fründ und Leerer Dominicus gwidmet isch. Dr Cristoforo Gherardo di Dino het sä im 15. Joorhundert uf Italiänisch übersetzt. E "Liber quadratorum" vo 1225 (1224?) isch im Friedrich II. gwidmet und erwäänt, ass dr Friedrich schon e Buech vom Leonardo glääse häig und mä nimmt aa, ass das s "Liber abbaci" gsi isch. D Schrift "Flos super solutionibus quarumdam questionum ad numerum et ad geometriam uel ad utrumque pertinentium" het käi Datum und isch em Kardinal Raniero Capocci vo Viterbo gwidmet, und schliesslig isch no e Brief an e Magister Theodorus erhalte. Us de Schrifte vom Leonardo wäiss mä, ass er no zwäi wanderi Schrifte verfasst het, wo hüt nüm existiere, die äinti isch e chürzers Rächebuech gsi und die anderi e Kommentar zum zäänte Buech vo de Elimänt vom Euklid.

S "Liber abbaci" legt dr Schwerpunggt mee uf d Theorii as uf d Braxis ("magis ad theoricam spectat quam ad practicam"). Dr Fibonacci het bsundrige Wärt druf gläit, nid nume d Löösige und d Reegle vorzfüere, sondern au mathematisch z bewiise. S Buech isch in 15 "capitula" iidäilt.

Z Pisa befindet sich im Chrüzgang vom historische Friidhoof Camposanto e Statue vom Leonardo Fibonacci mit dr Inschrift: "A Leonardo Fibonacci Insigne Matematico Pisano del Secolo XII" trägt. Es isch e Fantasiibordret, wil s us dr Zit vom Leonardo käini Abbildige von em git und käi Überliiferig wien er usgsee het.





</doc>
<doc id="47090" url="https://als.wikipedia.org/wiki?curid=47090" title="Madame Sans Gêne">
Madame Sans Gêne

Madame Sans Gêne ischt a franzeesisch-italienisch-schbanischer Schbiilfilm us-em Jôhr 1961 vom franzeesischa Regisseur Christian-Jaque, wo d Lebensgschicht vo dr elsässischa Wäschere ond schbätra Herzogin vo Danzig, Catherine Hübscher, zom Inhalt hôt, es mit dr Wôhret abr et so ganz gnau nemmt. S Drehbuach stammt vom Regisseur ond viir weitre Autora (lueg dô drzua d Infobox) ond beruaht uff-em gleichnamiga Theaterstick vom Victorien Sardou ond em Émile Moreau, wo 1893 z Paris zom erschda Môl uff d Bihne komma ischt. Z Deitschland hôt der Film zom erschda Môl am 23. Merz 1962 da Weag ens Kino gfonda.

En de Revoluzioos-Wirra vo 1792 vrschafft sich z Paris a Grubbe vo franzeesische Patriooda mit äller Gwalt a freia Ondrkunft em Haus vo dr Catherine Hübscher, ara jonga Wäschere us-em Elsass. Obwohl dr Ôfihrer vo sellem Heifle, dr Sergeant Lefèbvre, a Mords-Stoffl ischt, wo außer Romkrakeela scheints et viil glernt hôt, isch d Hübschere begeischtret vo deam Kerle.

Am Dag druff dreffet em keeniglicha Palascht, wo am friha Môrga erobret ond uff-em Dach d Fahna vo dr Revoluzioo ghisst wôrra ischt, d Hübschere ond dr Lefèbvre wiidr uffnandr. Weil älle grad weaga dera glongena Revoluzioo en Hochstemmong send, fallet sich dia zwoi en d Ärm ond stellet fescht, dass-se sich ganz arg meeget. Drom wellet-se au ihr weitres Leaba nemme ussnander ganga. Was dia zwoi abr et ahnet ischt, dass nomôl a Persoo exischdiirt, wo ihrn Lebensweag ganz entscheidend beeiflussa wuud: dr Napoléon Bonaparte. Weil dr Lefèbvre oiner vo seine treieschde Helfer ischt, steigt’r bald zom Hauptmôô auf. En dera Eigaschaft ischt’r abr kaum amôl drhoim bei seim Weib. Ama scheena Dag hôt-se a ganz bsonders Vrlanga nôch ihrem Francoise. Drom macht-se sich auf, ehn uff-em Schlachtfeld zo suacha. Wia-sen schliaßlich gfonda hôt, muaß-se feschtstella, dass dia moralische Sidda bei dr Armee zemlich vrwahrlost send. Ihr Môô abr kô-se beruhiga. En-ra abgleagena Schuier „vrsehnt“-se sich wiidr mit-em. Weil abr emmer noh Kriag ischt, werret-se en ihrem Vrsteck vo de Eschtreicher entdeckt ond zom Dod vrurteilt. Dia zwoi kennet aber fliha ond schaffet’s, dô drbei noh a Munitionslager en d Luft zo schbrenga.

Bald wuud dr Napoléon Kaiser vo de Franzosa. Zom Dank fir seine treie Denscht ernennt’r da Lefèbvre zom Herzog vo Danzig. Des hôt zor Folge, dass sei Frau automadisch au dean Titl fihra därf. Wia nô au noh ihr Môô Kenich vo Weschtfala werra soll, platzt de Schweschtra vom Napoleon dr Kraga. Se fanget ôô, gega dui Aufsteigere zo intrigiira ond schboddet ibr ihr Herkonft als Wäschere. Abr dô kommet-se bei dr Hübschere an de Falsch nô. De sell geit’s-en mit de gleiche Waffa zruck: Wo kommt denn dui Familie Bonaparte her? Send dia Familia-Ôgheerige villeicht ebbes Bessrs? – S geit an handfeschda Skandal! Dô druff geit dr Napoléon em Lefèbvre da denschtlicha Befehl, sich vo seim Weib scheida zo lassa. Dui abr denkt et drô, sich uff so ebbes eizolau. Perseenlich eilt-se zom Kaiser ond sait-em ihr Moinong, ond dees et grad mit-ra leisa Stemm! So nôch ond nôch wuud des Gschbräch zwischa deane zwoi freindlicher. Se schwätzet vo de alde Zeida, vo dr Hübschere ihrem Wäsche-Lada, vo de Schlachda vo dr Armee ond vo a baar Belanglosichkeida. So vrgôht d Zeit. Irgendwann daucht dr Madame ihr Môô auf, om uff da weschtfälischa Thron zo vrzichda, damit’r sich vo seira Catherine et trenna muaß. Ond so a edla Haldong lôôt au da Napoléon et kalt. Uff oimôl vrlangt’r koi Scheidong meh. Zom Donnerwedder nomôl: Dui Hübschere, wo vom Volk bloß d „Madame Sans Gêne“ ghoißa wuud, dees ischt a Weib!



S Programm zom Film ("Illustrierte Film-Bühne", Vereinigte Verlagsgesellschaften Franke & Co. KG, München, Nr. 6060)



</doc>
<doc id="47118" url="https://als.wikipedia.org/wiki?curid=47118" title="Jordanus Nemorarius">
Jordanus Nemorarius

Dr Jordanus Nemorarius (au "Jordanus de Nemore") isch e Mathematiker und Mechaniker im früeje 13. Joorhundert gsi.

Wenn er uf d Wält cho und gstorbe isch, wäiss mä nit genau, nume ass er in dr erste Helfti vom 13. Joorhundert gschafft het. Im Katalog "Biblionomia" vom Richard de Fournival us Amiens us dr Zit vo 1246 bis 1260 si zwölf vo sine Wärk ufgfüert: Philotegni (De triangulis), De ratione ponderum, De ponderum proportione, De quadratura circuli, Practica (Algorismus), Practica de minutiis, Experimenta super algebra, Arithmetica, De numeris datis, Quedam experimenta super progressione numerorum, Liber de proportionibus, Suppletiones plane spere.
Dr Jordanus het über Arithmetik, Algebra, Geometrii und Astronomii gschriibe und sini Wärk si bis ins 17. Joorhundert brucht worde. In sim Hauptwärk, em "Liber de numeris datis", erkläärt er under anderem d Löösig vo kwadratische Gliichige mit ere Methode, wo äänlig isch wie die vom al-Khwarizmi, aber en allgemäineri Form het, wil do zum erste Mol Buechstabesümbol konkreti Zaale ersetze.

Au in dr Mechanik het er Bedütends gläistet. Er het as erste d Statik vo Gwicht uf ere schiefe Eebeni richdig beschriibe und au s Brinzip vo dr Virtuelle Arbit, won er über e Hebel gschriibe het.




</doc>
<doc id="47120" url="https://als.wikipedia.org/wiki?curid=47120" title="Nikolaus V. (Papst)">
Nikolaus V. (Papst)

Dr Nikolaus V., bürgerlig Tommaso Parentucelli, (* 15. Novämber 1397 z Sarzana, Ligurie; † 24. Merz 1455 z Rom) isch vo 1447 bis 1455 Babst gsi.

Dr Nikolaus V. isch dr Soon vom ene Arzt gsi und dr erst Bürgerligi uf em Droon vom Babst sit em Coelestin V. und au dr erst Humanist under de Bäbst. (Wäge däm het er au käi Familiewabbe gha, won er as Babstwabbe häzz chönne bruuche.) Vor sinere Waal isch er vo 1443 aa Vizekämmerer gsi, vo 1444 aa Erzbischof vo Bologna und vo 1446 aa Kardinal vo dr Diddelchille Santa Susanna. Dr Konklav isch nume zwäi Daag lang gange und denn häi en die 18 Kardinääl am 6. März 1447 z Rom zum Babst gweelt und am 19. Merz inthronisiert.

Wo dr Gegebabst Felix, wo vom Basler Konzil iigsetzt worde isch (1449), zruggdräte isch, isch s Schisma öndgöltig biigläit gsi. Dr groossi Erfolg vom Häilige Joor 1450 und d Kröönig vom Kaiser Friedrich III. im Joor 1452 s Züügnis drfüür, wie internazionale Aasee vom Babstdum wider gstiige isch. Gliichzitig het dr Nikolaus V. dr konziliare Beweegig en Ändi gmacht, und het wie sini Vorgänger und Noochfolger deren iiri Ideä abgleent. Die autokratisch Uffassig vom Amt vom Babst bi dr Regierig vom Chillestaat isch in Rom uf Widerstand gstoose, und 1453 isch s zum ene Ufstand choo, wo aber gschiteret isch. 

Mit dr Bulle Romanus Pontifex (8. Januar 1455) het dr Babst Nikolaus V. em bortugiisische Köönig Alfons V. für immer d Verwaltig vo de Länder, Hääfe, Insle und Meer vo Afrika überloo mit em Patronat über d Chille, em Handelsmonopol (usser em Handel mit Chriegsmaterial), s exklusive Rächt in deene Gwässer mit Schiff umezfaare und s Rächt, die Unglöibige z versklave.

Er het dr apostolisch Sääge uf em (alte) Petersblatz an de Sunndig und Fiirdääg iigfüert, wie s hüte no üüblig isch. Dr Babst Nikolaus V. isch am 24. Merz 1455 gstorbe und isch im üssere südlige Siteschiff vo dr alte konstantinische Basilika, dr Vorgängerin vom Petersdom, in Rom begeaabe worde.

As Bauheer, Kunstmäzen und Förderer vo dr humanistische Beweegig het dr Nikolaus V. Usserordentligs gläistet. Er gältet as dr ersti humanistisch gebildeti Babst und het die vatikanischi Bibliothek grpndet. Dr Humanist Giannozzo Manetti überliiferet in sinere Biografii vom Babst en Aasprooch an d Kardinääl uf em Stärbibett, wo din d Gründ für die energischi Förderig vo de Wüsseschafte und Künst erkläärt wärde. D Autorideet vo dr römische Chille chönni nume dur s Studium vo iirem Ursprung und Wachsdum, also dur gäistigi Aasträngig, ganz erkennt wärde. 

As Bauheer het dr Nikolaus nume e Däil vo däm won er het welle mache, usgfüert. Am Vatikan zum Bischbil het er e groosse nöije Flügel am bäbstlige Balast aabaut und het aagfange, die früechristligi Basilika, die alt konstantinischi Peterschille afo erwitere. Er het sich au um d Stroosse, Brugge, Wasserläitige, Brünne owie Verdäidigungsaalaage vo Rom kümmeret. Vo de Mooler het dr Nikolaus V. bsundrigs dr Fra Angelico gschetzt, wo under anderem für en die berüemte Freske vo dr Cappella Niccolina im Vatikanische Balast gmoolt het.



</doc>
<doc id="47123" url="https://als.wikipedia.org/wiki?curid=47123" title="Nikolaus von Kues">
Nikolaus von Kues

Dr Nikolaus Kardinal vo Kues, latinisiert Nicolaus Cusanus oder "Nicolaus de Cusa" (* 1401 z Kues an dr Mosel, hüte Bernkastel-Kues; † 11. August 1464 z Todi, Umbrie), e universal gebildete dütsche Filosoof, Theoloog und Mathematiker gsi, wo scho zu Läbzite berüemt gsi isch. Er het zu de erste dütsche Humaniste ghüürt wo s Spootmiddelalter in die Früeji Nöizit übergange isch. Er wird vilmol as „Müstiker“ bezäichnet, öb das sinnvoll isch, hängt vo dr Definizioon vom Begriff Müstik ab und wird in dr Forschig underschiidlig beurdäilt. 

In dr Chillepolitik het dr Nikolaus e bedütendi Rolle gspiilt, bsundrigs in de Usenandersetzige um d Chillereform. Uf em Konzil vo Baasel het er zerst d Meerhäit vo de Konzilsdäilnäämer understützt, d Macht vom Babst häi welle beschrängge. Spööter isch er aber ins bäbstlige Laager üübere, wo schliesslig gwunne het. Er het sich für die bäbstlige Inträsse iigsetzt, het diplomatischs Gschick bewiise und het e glanzvolli Karriere as Kardinal (ab 1448) gmacht, isch bäbstlige Legat, Fürstbischof vo Brixe und Generalvikar im Chillestaat worde. Z Brixe het sich aber dr Aadel und dr Landesfürst gegen in gstellt, und er het sich nit chönne duuresetze.

As Filosoof isch dr Nikolaus in dr Dradizioon vom Nöiplatonismus gstande, und het däm sini Ideä us antike und au us middelalterlife Schrifte ufgnoo. Zentral für en isch gsi, ass Geegesätz zun er Äihäit füere, wo sich d Widersprüch uflööse zwüsche sonigem wo usgseet, wie wemm mä nid chönnt veriibare. Metafüsisch und theologisch het er Gott as die Äihäit aagluegt. Au in dr Staatstheorii und in dr Politik het er es Äihäitsideal vor Auge ghaa. Sachligi Mäinigsverschiidehäite het er für zwäitrangig ghalte. Er isch wäge däm au religiös tolerant gsi. Er het sich intensiv mit em Islam usenandergsetzt und het dänggt, ass wenigstens e Däil von em woor sig und er s Rächt het z existiere.




</doc>
<doc id="47126" url="https://als.wikipedia.org/wiki?curid=47126" title="Starke Wechselwirkung">
Starke Wechselwirkung

Di starchi Wächselwürkig (au starchi Chraft, Gluonächraft, Farbchraft, us historischä Gründ Chärnchraft oder starchi Chärnchraft gnännt) isch eini vo dä vier Grundchräft vo dä Physik. Mit ihrä wird d Bildig vo dä "Quarks" i dä "Hadronä" erchlärt.

Vor dä Iifüerig is Quark-Modäll isch d Aaziehigschraft zwüschä dä Nukleonä (Protonä und Neutronä) vom Atomchärn als starchi Wächselwürkig bezeichnet wordä. Au hüt no isch mit dä starchä Wächselwürkig oft nur d "Reschtwächselwürkig" gmeint.

Nach dä Quantächromodynamik (im Folgände: QCD) wird di starchi Wächselwürkig - wie di elektromagnetischi und di schwachi Wächselwürkig - dur de Ustuusch vo Eichbosonä beschribä. D Ustuuschteili vo de starchä Wächselwürkig werded als Gluonä bezeichnet, vo däne gits acht Sortä (unterschidlichi Farbladigszueständ). Die Gluonä überträged e Farbladig zwüsche de Quarks. Es Gluon cha debii mit anderne Gluonä ineragiärä und Farbladigä uustuuschä.
D Aziehigschraft zwüsche Quarks blibt konstant, au wenn d Entfernig grösser wird, andersch als z. B. bi de Coulombchraft, wo s immer liechter wird, zwei Teili, wo sich aaziehend, z'tränne, je grösser dr Abstand isch. Si isch demit grob vergliichbar miteme Gummiseil oder enere Zugfädere. Wird de Abstand z gross, „riisst“ s Seil i däre Analogii und es wird es Meson bildet dur Erzügig vomene Quark-Antiquark-Paar us em Vakuum. Bi chliinä Abständ chönd d Quarks drum wie freii Teili betrachtet wärde (asymptotischi Freihäit), so chunt e Iischlüssig (Confinement) z'stand. Bi grösserem Abstand bewürkt di zuenehmendi Wächselwürkigsenergii, dass d Quarks dä Charaktär vo sälbständige Teili verlüüred, also chönd si nüme als freii Teili beobachtet wärde.

Au wänn Nukleonä immer d Farbladig "null" händ, gits zwüsche ihnä e "Reschtwächselwürkig" oder "Chärnchraft" (entfärnt vergliichbar mit dä "Van-der-Waals-Chräft", wo mer als elektromagnetischi Reschtwächselwürkig zwüsche elektrisch neutralä Atom und/odär Molekül aaluägä chan).

D Riichwiiti vo de Aziehig dur d Reschtwächselwürkig liit bi öppä 2,5 Femtometer (fm). Bi dem Abstand isch si vergliichbar starch wie di elektrischi Abstossig (Coulombschraft) zwüsche de Protonä und bi chürzärä Abständ überwigt si d Coulombschraft. Oberhalb vo dem Abstand degäge nimmt d Aziehig steiler ab als d Coulombchraft, wo proportional zu 1/"r"² sinkt. Das Zämespiil vo de beide Grundchräft erchlärt de Zämehalt und d Grösseordnig vo de Atomchärn, aber z. B. au d Spaltig vo schwäre Chärn.

Uf sehr churzi Abständ würkt d Chärnchraft abstossänd, entsprächend emene härte Chärn ("Hard Core") vo 0,4 bis 0,5 fm.

Vor de Ifüerig vom Quark-Modäll isch d Reschtwächselwürkig und ihri Riichwiiti mit enere effektivä Theorii erchlärt wordä: dur de Ustuusch vo Pionä zwüsche de Nukleonä (Yukawa-Potential) und d Massä vo de Pionä. Usserdem isch i de Nukleon-Nukleon-Potential-Modäll de Ustuusch vo wiitere Mesonä (wie em "Rho-Meson") berücksichtigt wordä. Will d Berächnigä vo de Chernchraft mit de QCD bisher nöd möglich sind, bruucht mer zum Biispiil i de Beschriibig vo de Nukleon-Nukleon-Streuig verschideni phänomenologisch aapassti Potential, wo uf Mesonäustuuschmodäll basiered (wie s Bonn-Potential).

Zwüsche Atom isch s abstossende Potential bi chliine Abständ e Folg vom "Pauli-Prinzip" für d Elektronäzueständ. Bi Anöcherig vo zwei Nukleonä mit sächs Quarks hät jedes Quark aber erheblich meh Freiheitsgrad im nidrigä Zuestand (Bahndräimpuls l=0): näbe Spin (2 Zueständ) no e Farbladig (3 Zueständ) und Isospin (2 Zueständ), zäme also 12, uf die sich d Quarks nach em Pauli-Prinzip verteile chönd. S Pauli-Prinzip isch da nöd unmittelbar für d Abstossig verantwortlich, wo sich underhalb vo öppe 0,8 fm bemerkbar macht. De Grund liit villmeh i de starche Spin-Spin-Wächselwürkig vo de Quarks, wo sich augefällig drin usdruckt, dass d "Delta-Resonanz" (mit parallelä Spins vo de drü Quark) e öppe um en Drittel höcheri Massä bsitzt als s Proton. Stönd also d Spins vom Quark parallel zunenand, so nimmt di potentielli Energii vom System zue. Das giltet au bi sich überlappende Nukleonä, und zwar umso stärcher, je gringer de Abstand vo de Nukleonä vonenand isch. Versueched d Quarks dur Umcherig vom Spin ihri "chromomagnetischi" Energii z minimiere, glingt das nur dur Übergang in en energetisch höchere Bahndräimpulszuestand (l=1).

Mit no grösserem Abstand vonenand glanged d Nukleonä in en aziehende Teil vo de starche Wächselwürkig. Debii spillt weniger de Quark-Quark-Ustuusch (zwei Quarks sind gliichziitig beidne beteiligte Nukleonä zuägordnät), wo mer in Analogii zu de kovalänte Bindig erwartet, e Rollä, als villmeh de vo farbneutralä Quark-Antiquark-Paar (Mesonä) us em "Seequark"-Aateil vo de Nukleonwällefunktion i de QCD.

E vollständigi Beschriibig vo de Chernchraft au de Quantächromodynamik isch bisher aber leider nöd möglich gsi.



</doc>
<doc id="47127" url="https://als.wikipedia.org/wiki?curid=47127" title="Arbeitsrappen">
Arbeitsrappen

Dr Arbetsrappe isch e Stüür vo äim Brozänt uf s Iikomme gsi, wo z Baasel vo 1936 bis 1984 erhoobe worde isch. 
In de 1930er Joor isch wäge dr Wältwirtschaftskriise au z Baasel d Arbetsloosikäit hooch gsi. Dr dütsch Ökonoom Edgar Salin, wo sit 1927 an dr Uniwersidäät Baasel as Brofässer gschafft het, het d Idee von ere Stüür uf s Arbetsiikomme gha, wo mä drmit d Wirtschaft chönn aakurble. Dr Bund het zu sällere Zit uf e deflazionääri Wirtschaftspolitik gsetzt bis 1936 en Abwärtig vom Franke nöötig worde isch. Z Baasel isch d Arbetsloosikäit bsundrigs hooch gsi, wil bis 1932 d Baubransche wägen eme Baubuum in dr Stadt gröösser worde isch und noch em Kollaps vom Buum mee as zwäi Driddel vo de Arbetsloose Bauarbäiter gsi si. Gwärkschaftler, Verdräter vo dr Industrii und dr Finanz si under em Salin zämmeghoggt und hän zämme e Löösig gsuecht. Si hän ghofft, ass wemm mä d Baubransche wider chönn aakurble, s Gröbste vrbii sig. Zwaar si die wirtschaftlige und politische Differänze zwüsche de Bardeie speziell z Baasel grooss gsi, aber mä het e Kompromiss gmacht. Wil s gwöönlige Büdsche sowiso scho überlastet gsi isch und dr Kantoon käi Kredit het chönne ufnee, het mä e nöiji Stüür vo äim Brozänt uf s Arbetsiikomme druf doo und drfür, nid wie s dr Bund scho gmacht het won er sine Aagstellte dr Loon um zää Brozänt kürzt het, d Löön nid aaglängt. Dere Stüür het mä dr Arbetsrappe gsäit, wil si äi Rappe uf e Franke hooch gsi isch. Mit iirem Erlöös het mä dr Zins uf d Kredit welle zaale, wo mä het chönne ufnee, wil d Zinse und d Amortisazioon eso gsicheret gsi si. Drzue het mä non e Schlichdigskommittee iigsetzt, für e Fall, ass d Zinssetz oder d Briis sich stark wurde verändere.
Im Oktober 1936 isch d Vorlaag vor d Baasler Bürger choo und aagnoo worde. In de Joor druf het mä mit em Arbetsrappe e Hufe öffentligi Baubrojekt usgfiert, wie dr Bau vom Spiegelhoof und dr Usbau vo dr Gläihüniger Haafenaalaag, und so Arbet für die Arbetslose gschafft. 

1984 isch dr Arbetsrappe abgschafft worde. Dr Blatz vo dere staatlige Iirichdig isch denn zum Däil vo dr «Stifdig Arbetsloserappe» übernoo worde, wo mit freiwillige Spände finanziert wird.




</doc>
<doc id="47129" url="https://als.wikipedia.org/wiki?curid=47129" title="Niccolò Tartaglia">
Niccolò Tartaglia

Dr Niccolò Tartaglia [] (* 1499 oder 1500 z Brescia, Italie; † 13. Dezämber 1557 z Venedig) isch e venezianische Mathematiker in dr Rönessans gsi, wo für sini Biidrääg zur Löösig vo dr kubische Gliichig bekannt isch.

In sim Buech "Quesiti et Inventioni Diverse" (Verschiideni Ufgoobe und Erfindige), wo 1546 erschiine isch, verzellt dr Tartaglia, ass si Vater e Briefdreeger gsi sig und Michele ghäisse häig. E Familienaame kenn er nit. Dr Naame Tartaglia häig er aagnoo, wil er im Februar 1512, won er öbbe zwölfi gsi isch, vom ene franzöösische Soldat schweer im Gsicht verletzt worde sig und er ooni Vollbart wien e Monstrum wurd usgsee. Wäge de Verletzige häig er e zitlang nume chönne stottere und d Chinder häige iim dr Spitznaame Tartaglia (Stotterer) gee. Dä Naame häig er as Aadänke an si Unglück bhalte. 

Mit vierzääni het er in ere Schribschuel in zwäi Wuche s ABC bis K gleert und denn sig em s Gäld usgange. Vo denn aa het er alles was er gwüsst het, as Autodidkt gleert: Lääse, Mathematik, Milidäärkund. 
1516 isch er vo Brescia, über Crema, Bergamo und Mailand uf Verona, won er vo öbbe 1521 bis 1534 gwoont het und denn isch er uf Venedig zööglet, won er fast dr ganz Räst vo sim Lääbe gläbt het.

Dr Tartaglia het mäistens as kaufmännische Rächner und Brivatleerer gschafft. Mänggisch het er Vordrääg ghalte und won er amderthalb Joor no äinisch z Brescia gsi isch, Vorlääsige über em Euklid sini "Elimänt". Dr Tartaglia, wo äine vo de groosse Mathematiker vo dr italiänische Rönessans gsi isch, het sis ganze Lääbe in armseelige Verheltnis gläbt.






</doc>
<doc id="47130" url="https://als.wikipedia.org/wiki?curid=47130" title="Thomas Venatorius">
Thomas Venatorius

Dr Thomas Venatorius (* um 1488 z Nürmbärg as Thomas Gechauf oder Jäger; † 4. Februar 1551 z Nürmbärg) isch e Mathematiker und evangelische Theoloog und Reformator gsi.

Dr Venatorius isch e Schüeler vom Mathematiker Johannes Schöner gsi, aber nid as Bueb, wil dr Schöner denn gar nit in Nürmbärg gsi isch, sondern villicht erst vo dr Middi vo de 1520er Joor aa. Er het sich für d Theologii afo intressiere und isch villicht in dr Orde vo de Dominikaner iidräte.

As Humanist isch dr Venatorius früe uf Italie und het z Padua studiert. Zrugg z Dütschland isch er vo 1519 aa im Dienst vo dr Chille in sinere Vaterstadt gstande. 1522 isch er Brediger bim Häilig-Gäist-Spidaal z Nürmbärg worde, 1532 im Nonne-Chloster St. Katharina. Vo 1533 bis zu sim Dood isch er Brediger an dr Jakobinerchille gsi. Vo 1534 het er s stedtische Schuelwääse gläitet und e Hufe latiinischi Gedicht, Übersetzige vo griechische Dragiker und astronomischi Wärk uusegee. 

Vo 1544 bis 1554 het er ghulfe d Reformazion z Rotheburg ob dr Tauber und z z Donauwörth iifüere.

Bi dr religiööse Polemik het er nid vil mitgmacht, het aber gegen e Andreas Osiandergschriibe und gegen e Johannes Haner, wo dä abgfalle isch. Mä het sine theologische Wärk gärn glääse au noch em Dood vom Verfasser. Er het latiinischi Schrifte über evangelischi Grundwoorhäite gschriibe, aber vor allem Drostschrifte für d Gmäind.

1544 het er z Baasel die ersti druckti Usgoob vo de Wärk vom Archimedes uuse gee, mit griechisch/latiinischem Teggst. Der griechisch Teggst isch us ere Handschrift gsi, wo dr Pirckheimer us Rom mitbrocht het, dr latiinisch Teggst het dr Regiomontanus gschriibe. Au uf eme Manuskript vom Regiomontanus basiert s "Liber de pictura" vom Leon Battista Alberti, wo dr Venatorius 1540 z Baasel veröffentligt het.

Am 11. August 1527 het er die ehemooligi Nonne Margarethe Zeckendorfer ghörootet. Die isch 1542 gstorbe. Am 17. Juli 1542 het dr Venatorius d Margaretha Kobolt ghürootet, und wenigstens äi Soon mit ere ghaa.




</doc>
<doc id="47131" url="https://als.wikipedia.org/wiki?curid=47131" title="Liste von Ausdrücken der Bodensee-Schiffsleute">
Liste von Ausdrücken der Bodensee-Schiffsleute

Mit Schiffsleit sind die Besatzunge vun de alte Laschtesegler (Lädi und Segi) und au uff dere motorisierte Nachfolger (Schäeff), d’Fahrgaschtschiff (Dampf- und Motorschiff), aber au d’Fischer und Sägler gmeint, wo uf em Bodesee underwägs sind. Viele seealemannische Uusdrick sind, wie de Dialekt im Allgemeine, sälte odder nimme im Gebruuch. Oft liegts au dodra, dass die spezielle Uusdrick nimme vum Schiffsmeischter odder vum Vatter zum Sohn wittergäbbe weret, sondern us de hochdeutsche Fachliteratur, die für alle Revier gilt und vun de Küschteschifffahrt und de dortige Bezeichnunge prägt isch. Dodefir soll die Lischt au dem regionale Bewahre und dem Verschtande vu alte Text diene. Die Uusdrick sind aber it ieberall gliech am See, si sind underschidlich im badische Seeteil, um Fridrichshafe, Lindau, Bregenz, Rorschach und im Thurgau.




</doc>
<doc id="47132" url="https://als.wikipedia.org/wiki?curid=47132" title="Stäbler (Münze)">
Stäbler (Münze)

Dr Stäbler (au Stebler) isch e Münze gsi, wo d Stadt Basel gschlaage und uusegee het, wo si 1372 s Münzrächt überchoo het. D Münze si kwadratisch gsi und nume uf äinere Site gschlaage worde. Si häi öbbe 0,15 Gramm Silberfiingwicht ghaa. S Münzbild, e Baaselstaab (Bischofsstaab), s Wabbe vo dr Stadt Baasel, isch im ene hooche Rölief, wäärend die hinderi Site hool bliibe isch. Wäge däm wird dr Stäbler in dr Numismatik as Brakteat (Hoolmünze) bezäichnet. 

Wo dr Rappemünzbund gründet worde isch, isch dr Naame denn für Zwäirappestück brucht worde. Mä het dr Stäbler bis ins 16. Joorhundert as Zaaligsmiddel verwändet. Au anderi schwizerischi Münzständ häi Stäbler brägt, allerdings si die weniger wärt gsi as die vom Rappemünzbund. Stäbler und Rappe (Zwäiling) si am Aafang die äinzige Silbernominale vom Rappemünzbund gsi, bi gröössere Gäldgschäft het mä Goldgulde brucht.




</doc>
<doc id="47138" url="https://als.wikipedia.org/wiki?curid=47138" title="Regiomontanus">
Regiomontanus

Dr Johann(es) Müller, spööter latiinisch Regiomontanus (= dr Königsbärger) (* 6. Juni 1436 im underfränkische Köönigsbärg in Bayre; † 6. Juli 1476 z Rom), isch e bedütende Mathematiker, Astronom und Verleger im Spootmiddelalter gsi. Si Humanistenaame isch Joannes de Monteregio oder Joannes de Monte Regio. Dr latinisiert Naame Regiomontanus häi sini Zitgenosse und är sälber nonig brucht. Zum erste Mol chunnt er 1531 vor bim Philipp Melanchthon.

Dr Regiomontanus gältet as dr bedütendsti Mathematiker (u. a. Gründer vo dr modärne Trigonometrii) vo sinere Zit und as früeje Reformator vom Julianische Kaländer.

Scho 1514 het dr Georg Tannstetter e Verzäichnis vo de Wärk vom Regiomontans zämmegstellt, und zwar in sinere Gschicht vo de Wiener Mathematiker und Astronome: "Viri mathematici". Zerst het dr Tannstetter mee as 20 Wärk vo andere Autore ufzelt, wo dr Regiomontan ediert het, und denn mee as 20 Büecher vom Regiomontans sälber.

1468 si sini Dabälle für d Sunnedeklinazion ("Tabula primi mobilis") erschiine. Si "Calendarium" für d Zit vo 1475 bis 1531 mit nöi berächnete Posizionsaagoobe vo Sunne und Mond, inklusiv präzisi Zitbestimmigsdabälle, und d "Ephemerides astronomicae ab anno 1475–1506" si für d Seefaarer vo sinere Zit unverzichtbari Hilfsmiddel worde – au wäge dr Zueverlässigkäit vo sine Berächnige und dr Druckkwalidäät. Sini Efemeride (Stärndaafele) häi dur die verbesserete Navigazionsmöglichkäite d Entdeckigsfaarte vo Seefaarer wie dr Christoph Columbus oder dr Vasco da Gama seer erliichteret.

Sit 1451 het er mit em Georg vo Peuerbach Komete, Konjunkzione vo Planete (inklusiv dr Mond) und Finsterniss beobachdet, zum gsee, wie genau die astronomische Daafelewärk si. Im Januar und Februar 1472 het er dr Komet "C/1471 (Regiomontanus)" beobachdet. Si Abhandlig "Problemata XVI de cometae (1472) magnitudine longitudineque ac de loco ejus vero", wo erst posthum 1532 vom Johannes Schöner publiziert worde isch, isch noch em Edmund Halley wenigstens in Öiropa die ersti wüsseschaftligi Beschriibig vom ene Komet. Uf e Hufe Internetsite wird behauptet, ass dr Regiomontanus 1456 dr Halleysche Komet beobachtet häig. Im Bricht vom Peuerbach wird aber nid erwäänt, ass dr Regiomontans drbii gsi isch. Dr Peuerbach het au brobiert, d Distanz zum Komet z schetze. Au dr Toscanelli het dr Halleysch Komet und "C/1471 (Regiomontanus)" beobachtet, dr Halley het aber däm si Beschriibig nid kennt.

Dr Regiomontanus isch e tüpische Verdräter vom Renaissance-Humanismus gsi: Er het dänggt, ass mä d Astronomii mit äigene Beobachdige und Vergliich mit de Ergäbniss vo dr antike Wüsseschaft (Aristoteles) ernöiere söll. Mit dere Haltig isch er mit em Nikolaus von Kues zum Wäägberäiter vom kopernikanische Wältbild worde.

D Exakthäit vo sine astronomische Beobachdige isch erst vom Tycho de Brahe überdroffe worde. Sini Biidrääg zur Geometrii und Trigonometrii si wäägwiisend gsi.

Die Gregorianischi Kaländerreform, wo mä äimol zää Kaländerdääg usgloo het und Schaltjoor iigfüert het, isch erst mee as 100 Joor noch sim Dood choo. 

Dr Mondkrater Regiomontanus dräit si Naame.
D Nürnbärger Volksstärnwarte isch noch iim benennt wie au s Regiomontanus-Gymnasium Haßfurt und d Fachober-/Bruefsoberschuel z Coburg ("Regiomontanus-Schule").
Au die astronomischi Zitschrift "Regiomontanusbote" dräit si Naame.





</doc>
<doc id="47142" url="https://als.wikipedia.org/wiki?curid=47142" title="Astrologie">
Astrologie

D Astrologii (, "astron", „Stärn“, , "logos", „Leer“ - "Stärndütig") isch d Dütig vo astronomische Eräigniss und Stärnskonstellazione in Bezug uf irdischi Verheltniss und Vorgäng. Näbe dr „westlige“ Astrologii, wo hüte vor allem in Öiropa und Amerika verbräitet isch, si au die chinesischi und die indischi oder vedischi Astrologii bedütend.

Die westligi Astrologii het iiri Ursprüng in dr vorchristlige Zit z Babylonie und Egüpte. Im hellenistisch brägte griechisch-egüptische Alexandria het si iiri Dütigs- und Berächnigsgrundlaage überchoo, wo mä in Grundzüg au hüte no gseet. D Astronomii as dütigsfreiji Beobachdig und mathematischi Erfassig vom Stärnehimmel isch us ere uusegwaggse, und isch lang für d Astrologii e Hilfswüsseschaft bliibe.

In Öiropa het d Astrologii e Gschicht voller Wäggsel. Wo s Christedum im Römische Riich zur Staatsreligion worde isch, isch si bekämpft und ins Absits drängt worde. Im spooten Middelalter het si aber wider an Reputazion gwunne, und vo dr Rönessans bis zum 17. Joorhundert isch si en anerkennti Wüsseschaft gsi. Mit dr Ufkläärig het si denn in bildete Kräis iiri Plausibilidäät verloore. Erst um 1900 isch wider en ärnsthafts Inträssi an dr Astrologii ufchoo, und sit de spoote 1960er Joor, isch si mit dr New Age-Beweegig in dr westlige Hemisfääre wider seer populäär worde.

D Wüsseschaft luegt d Astrologii hüte vor allem us ere religionswüsseschaftlige und kulturhistorische Perspektive aa. Mä het aber au empirischi Studie gmacht, und s Resultaat vo dene allne isch gsi, ass überbrüfbari Ussaage vo Astrologe statistisch nit signifikant besser zuedräffe as willkürligi Behauptige.



</doc>
<doc id="47143" url="https://als.wikipedia.org/wiki?curid=47143" title="Esoterik">
Esoterik

Esoterik (vo griechisch "esōterikós" ‚innerlig‘, ‚wo zum innere Beriich ghöört‘) isch in dr ursprünglige Bedütig vom Begriff e filosofischi Leer, wo nume für e begränzte „innere“ Personekräis zuegänglig isch, im Geegesatz zu Exoterik as allgemäin zuegängligs Wüsse. Anderi dradizionelli Wortbedütige bezien sich uf en innere, spirituelle Erkenntniswääg, öbbe sünonüüm mit Müstik, oder uf e „hööchers“, „absoluts“ Wüsse. Drnääbe wird dr Begriff für e bräits Spektrum vo verschiidenartige spirituelle und okkulte Leere und Praktike brucht.




</doc>
<doc id="47147" url="https://als.wikipedia.org/wiki?curid=47147" title="Amiga">
Amiga

Dr Amiga isch an Hoim-Combudr von dr Firma Commodore, mo bsonders in de 80er Joar vrbroided gwäa isch. S erschte Modell isch dr Amiga 1000 gwäa, schpäter send aus dem dr Amiga 500 als billiger "Taschtaturcomputer" ond dr Amiga 2000 für professionelle Owender (mit em Bussystem für Schteckkarte) entwickelt wore. 

S häufigschte Modell isch dr Amiga 500 gwäa, grad en Deidschland hend an haufa Leid oin ghet. Au wenn ellaweil gsaid wora isch, das dr Amiga blos en Schbielcombudr gwäa sei, ischr wega seim Multitasking ond de vile Farba, mo r hod zoiga kenna, au ofd vom Fernsäh ond von Kindschdlr gnuzt wora. Oiner vo de Gründe dofir isch, daß der Grafiktschip a Bild ausgebe hot, des die gleiche Ufflösong ond Wiederholfrequenz wie's Fernsehbild ghett hot, so hot mr des gut kombiniere könne.

Des Betriebssystem vom Amiga hot Kickstart ghoisse, die grafische Benutzeroberfläche Workbench. Der Amiga war oiner von de erschte Rechner der haupsächlich für's Bediene mit der grafische Oberfläche vorgsehe war.

Seid Commodore 1994 bleide ganga isch, hods en haufa Vrsuch geba ghet, dr Amiga widr zom beläba, bis heid isch des abr koim so richdig glonga.


</doc>
<doc id="47149" url="https://als.wikipedia.org/wiki?curid=47149" title="Asperg">
Asperg

Aschperg (amtlich: "Asperg") isch a Schdädle em Strohgäu nordweschtlich vo Ludwigsburg. 

Nerdlich vo der Schdadt liegt dr große Aschperg, obedruff liegt die Feschdung Hohenasperg. Südlich vo der Schdadt liegt's kloi Aschpergle, sell isch en Grabhügel vo de Kelte.

Vo dr Gmarkong send 38,8% Landwirtschaftsfleche, 2,8 % Wald, 57,1 % Sidlongsfleche ond 1,4 % sonschtiche Fleche.

Zua Aschberg gheret d gleichnamig Stadt Asperg ond d Wohnplätz Altach, Hohenasperg, Lehenfeld, Osterholz, Schöckinger ond Silberhälden.

Aschberg ischt zom erschte Mol gnennt worda em Johr 819.

Der Berg isch scho seit viele hondert Johr a schtradegisch wichtiger Ort weil mr vo do die ganze Gegend vom heutige Schtuegert bis henterm Enztal überblicke ko, deswege henn sich scho die Kelte vor zwoiehalbdausend Johr rom do ogsiedelt. Ab 1535 hot mr den Berg zur Feschtung ausbaut, dofir hot mr die Bewohner nonder and en Fuaß vom Berg omgsiedelt; schpäter hot mr die dann als Garnison ond als Gfängnis gnutzt. Von doher sagt mr no der Aschperg sei dr höchschte württembergische Berg, drobe sei mr zwar in ra Viertelschtond, bis mr wieder nondr kommt dauerts abe zehn Johr. 

Hohenasperg isch bis 1909 noch a selbschtändige Schdadt gwä, bevor mrs zu Aschperg eigmeindet hot. Aschperg selber isch a bedeutends Schtädtle ond Verwaltungssitz gwä, bis Ludwigsburg gründet worde isch.

Aschberg ghert zua koenere Verwaltongsgmoeschaft.

Dr Schuldes vo Aschberg ischt dr Christian Eiberger.

Ergäbnis vo de Landdagswahla seid 2006: 

Dr Dialekt vo Aschberg ghert zom Schwäbisch.




</doc>
<doc id="47154" url="https://als.wikipedia.org/wiki?curid=47154" title="Willibald Pirckheimer">
Willibald Pirckheimer

Dr Willibald Pirckheimer (au: "Pirkheimer, Bilibald", * 4. Dezämber 1470 z Eichstätt; † 22. Dezämber 1530 z Nürmbärg) isch e Humanist und Fründ vom Albrecht Dürer gsi und e Berooter vom Kaiser Maximilian I.

Dr Pirckheimer het e Hufe klassischi Wärk uf Dütsch übersetzt und griechischi Wärk uf Latiinisch. 
Er het sich fest für e Johannes Reuchlin und für e Martin Luther iigsetzt und woorschinlig isch s är gsi, wo 1520 under em Bsöidonüüm „Joannefranciscus Cottalambergius“ d Satire "Eccius Dedolatus" (öbbe: Dr ghobleti Egge) veröffentligt het, wo dr Gegner vom Luther Johannes Eck din verspottet wird. Aber er isch im Protestantismus eender kritisch gegenüber gstande.

Mit em Johannes Stabius zämme het er s allegorische Grundgrüst für e „Triumphzug“ und für d „Ehrenpforte“ (wo dr Albrecht Dürer illustriert het) entworfe, wo s politische Konzept vom Maximilian I. din propagiert worde isch.
Er het au s Sääge ghaa bim Entwurf vom ikonografische Brogramm vom Nürmbärger Roothuussaal. Dr Dürer het s vo 1521–1522 aa umgsetzt; dr Saal isch nit vor 1528–1530 fertig gmoolt gsi.

Dr Willibald Pirckheimer het e groossi Rolle in dr Rezepzion vom römische Rächt z Dütschland gspiilt.





</doc>
<doc id="47155" url="https://als.wikipedia.org/wiki?curid=47155" title="Federicus Commandinus">
Federicus Commandinus

Dr Federico Commandino, au Federigo, latinisiert Federicus Commandinus, (* 1506 z Urbino; † 5. Septämber 1575 z Urbino) isch en italiänische Humanist, Arzt und Mathematiker gsi.

Dr Commandino isch us ere adlige Familie z Urbino gstammt. Si Groossvater isch dr Sekretär vom Herzog vo Urbino gsi und si Vater Battista het d Festigsaalaage vo Urbino entworfe. Dr Federico het Griechisch und Latiinisch z Fano bim Humanist G. Torelli gleert und in Mathematik bim Leerer vo dr Orsini Familie, wo vor em Sacco di Roma 1527 us Rom uf Urbino gflüchdet isch. 1533 isch er Brivatsekretär vom Babst Clemens VII. worde, wo denn aber no im gliiche Joor gstorbe isch. Er isch uf d Uniwersidääte z Padua (1534 bis 1544) und Ferrara gange, won er dr Dokter in Medizin gmacht het. Usser Medizin het er au Filosofii und s klassische Quadrivium studiert. Noch em Studium het er as Arzt z Urbino welle braktiziere, isch denn aber Huusleerer und Arzt vo dr herzogliche Familie worde. Er het ghürootet und het zwäi Döchder und e Soon ghaa, si Frau isch aber bald druf gstorbe. Bim Herzog vo Urbino het er dr Kardinal Farnese kennegleert und isch mit däm am Aafang vo de 1550er Joor uf Rom gange. Er isch e Fründ vom Kardinal Cervini worde, wo 1555 as Marcellus II. Babst worde isch, aber bald druf gstorbe isch. Dr Commandino isch denn zrugg uf Urbino und isch im Dienst vom Herzog und vom Kardinal Farnese gstande. Wo dr Kardinal Farnese Bischof vo Bologna worde isch, isch dr Commandino au dört aane, wo dä aber 1565 gstorbe isch, isch er zrugg uf Urbino. Dr Herzog vo Urbino het im e Bangsion usgsetzt.

Dr Commandino isch as Herusgääber und Übersetzer vo mathematische Wärk us dr griechische Antike bekannt, vom Archimedes, Aristarchos vo Samos, Pappos, Heron vo Alexandrie, vom Claudius Ptolemäus, Serenus vo Antinoupolis, Appolonius vo Perge, Eutokios und vo de Elämänt vom Euklid. Er het mäistens us em Griechische ins Latiinische übersetzt. Er het mit em Übersetze z Urbino aagfange, won er Zuegang zur herzöglige Bibliothek gha het. Spööter z Rom het er Zuegang zu no vil mee Handschrifte und Büecher ghaa und z Venedig zu griechischi Handschrifte.

Er het bi dr Entwigglig vom Reduktionszirkel (zum Proportionalzirkel) mitghulfe, wo mä üübligerwiis em Fabrizio Mordente zueschribt und die spööteri Entwigglig em Galileo Galilei. Dr Mordente het aber z Urbino Diskussione mit em Commandino und em Guidobaldo del Monte ghaa.

Dr Commandino het mit em Astronom Francesco Maurolico korrespondiert. Dr Bernardino Baldi, wo 1587 si Biografii gschriibe het, und dr Guidobaldo del Monte, e Fründ vom Galilei, si sini Schüeler gsi. 1563 isch dr John Dee bin em gsi.

Dr Commandino het d Schrifte vom Archimedes übersetzt oder uusegee (1558), s "Planisphaerium" vom Ptolemäus (1558), "De Annalemate" vom Ptolemäus (1562), 1566 die erste vier Büecher vo de Chäigelschnitt vom Apollonius, 1570 e latiinischi Übersetzig vom ene Manuskript us em Arabische, wo mit em Euklid sinere "Über die Teilung von Figuren" verbunde isch, 1572 d Elimänt vom Euklid, 1572 im Aristarch si "Größe und Abstand von Sonne und Mond", 1575 im Heron si "Pneumatik" (postum veröffentligt), 1588 im Pappos si Sammlig, Buech 3 bis 8 (postum veröffentligt vom del Monte)



</doc>
<doc id="47158" url="https://als.wikipedia.org/wiki?curid=47158" title="Jakob Henricpetri">
Jakob Henricpetri

Dr Jacob Henricpetri, au Jakob Henricpetri oder Jacob Petri (* 28. Juli 1644 z Baasel, † noch 1695 vermuetlig z Wien) isch e Baasler Jurist, Rootheer und Revoluzzer gsi. 

Dr Jacob Henricpetri het us dr bekannte Basler Buechdruckerfamilie Henricpetri gstammt und isch as Soon vom Baasler Rootheer Franz Jakob Petri und dr Magdalena Felgner uf d Wält cho. Mit vierzääni het er 1658 an dr Uniwersidäät Baael afo studiere, het 1659 dr Bakkalaureus Artium und 1661 dr Magister Artium gmacht. 1665 het er d Nöijeburgere Isabella de Thielle ghürootet. 1667 het er s Studium mit em Dokter vo dr Jurisprudänz abgschlosse. Im gliiche Joor isch er in dr Basler Groossi Root gweelt worde. 

1690 het dr Groossi Root dr Chlii Root entmachdet und denn häi d Zümft brobiert, d Regierig z demokratisiere und häi Usschüss afo bilde. Dr Henricpetri het vo dr Baasler Obrikäit gsäit, si sig «pure Tyranney oder Oligarchey». Er isch im Februar zum Füerer vo de Usschüss gweelt worde, het denn aber für e Boste vom Rootschriiber kandidiert und eso s Verdraue vo de Zümft verloore, wil si gmäint häi, ass er d Site well wäggsle. Si Gusää Johannes Fatio het en abglööst und d Reforme witergfüert. Am 21. Septämber het dr Groossi Root dr Fatio aber lo festnee, het d Revoluzioon zämmedätscht und alli Reforme rückgängig gmacht. 

Dr Henricpetri het chönne us Baasel flüchte, und so isch em s Loos vo de Afüerer vo dr Revoluzioon, wo köpft worde si, gspaart bliibe. Im Exil het er s Drakdaat «Basel, Babel» verfasst (1693), won er din d Reformbeweegig vo 1691 duet rächtfertige. D Baasler Obrigkäit het en denn für vogelfrei erklaärt, si Bild am Galge ufghängt, si Drakdaat öffentlig lo verbrenne und vierhunder Thaler uf si Chopf gsetzt. Dr Henricpetri isch witergflüchdet. 1694 isch er z Diessehofe und z Ulm gsi, im Joor druf z Lindau am Boodesee und schliesslig z Wien. Wo und wenn er gstorbe isch, isch nit bekannt.



</doc>
<doc id="47191" url="https://als.wikipedia.org/wiki?curid=47191" title="Jacob Henricpetri (Begriffsklärung)">
Jacob Henricpetri (Begriffsklärung)

Jacob Henricpetri, mänggisch au Jakob Henricpetri, Jacob Petri oder Jakob Petri isch dr Naame vo dene Persone:


</doc>
<doc id="47194" url="https://als.wikipedia.org/wiki?curid=47194" title="Signalbuch (Eisenbahn)">
Signalbuch (Eisenbahn)

È Signaalbuèch isch bi dè Ysebaa è Regèlwärk, welles diè im Ysebaabetrièb vowendetè Signaal beschrybt un diè nötigè Vohaltenswysè aagit.

Z Dütschland wörred Ysebaasignaal in gsetzlich vobindlicher Form i dè Ysebaa-Signaalordnig (ESO) feschtglait, diè im Zuèschtändigkeitsberych vum Bundesminischterium für Vokeer, Bau un Stadtentwicklig unterlyt. Diè Dütsch Baan AG vowendet zuèsätzlich s "Signaalbuèch Ril 301", welles d Vorschriftè vo dè ESO durch Uusfüürigsbeschtimmigè (AB) ergänzt, welli d Durchfüürig vo dè ESO reglet. Ußerdemm sin dôdrin nit i dè ESO uffgfüürti Signaal enthaaltè, für diè vum Ysebaa-Budesamt è Uusnaamegeneemigung erteilt worrè isch, wiè d Kombinationssignaal.

Strõßebaansignaal wörred z Dütschland i dè Strõßebaan-Bau- un Betrièbsordnig greglet. Dô git s voschideni regionali Ergänzigè.

Ysebaansignaal vo dè Nõchborländer wörred zum Byschpill i dè Schwiz i dè "Faardiènschtvorschriftè" greglet, z Öschterrych giltet d "Signaalvorschrift DV V2". Generell ka mo i jedem Land unterschydlichi Signaalsischteem findè. Voeinheitlichungè sin europawit nu ganz seltè z findè.




</doc>
<doc id="47195" url="https://als.wikipedia.org/wiki?curid=47195" title="Giuseppe Torelli">
Giuseppe Torelli

Giuseppe Torelli isch dr Naame vo dene Persone:


</doc>
<doc id="47196" url="https://als.wikipedia.org/wiki?curid=47196" title="Giuseppe Torelli (Mathematiker)">
Giuseppe Torelli (Mathematiker)

Dr Giuseppe Torelli (* 4. Novämber 1721 z Verona; † 18. August 1781) isch en italiänische Mathematiker und Übersetzer gsi.

Dr Torelli het an dr Uniwersidäät Padua under anderem Jura studiert und het in däm Fach bromoviert. Wil er e groosses Vermööge gerbt het, het er sich noch em Studium z Verona de Wüsseschafte chönne widme, bsundrigs dr Mathematik aber au Gschicht, Filosofii, Kunst, Antikwidääte und Litratuur und het usser Griechisch und Latiinisch au Hebräisch, Änglisch, Französisch und Spanisch gleert.

Er het joorzääntelang Vorberäitige gmacht und schliesslig d Wärk vom Archimedes nöi uusegee, uf Griechisch und uf Latiinisch. S Buech isch 1792 z Oxford postum bi dr Clarendon Press erschiine, dr Brofässer für Astronomii Robertson het s uusegee. Es het din au e Biografii vom Torelli, wo si Fründ Clemens Sibiliati verfasst het.

Dr Torelli het au d Faable vom Äsop uf Italiänisch übersetzt und dr Theokrit, Catull, Plautus (Pseudolus) und Vergil (die erste bäide Büecher vo dr Aeneis). Us em Änglische het er d Elegii vom Thomas Gray uf Italiänisch übersetzt. Er isch au für Dante Studie bekannt gsi.

Dr Torelli het nie ghürootet und het z Verona e Hufe usländischi Bsuecher ghaa. Zu sine änglische Fründ häi dr Charles Stanhope und dr John Strange ghöört.



</doc>
<doc id="47197" url="https://als.wikipedia.org/wiki?curid=47197" title="Giuseppe Torelli (Musiker)">
Giuseppe Torelli (Musiker)

Dr Giuseppe Torelli (* 22. April 1658 z Verona; † 8. Februar 1709 z Bologna) isch en italiänische Violinist und Komponist im Barock gsi.

Dr Giuseppe Torelli isch äine vo de bedütende italiänische Komponiste und Giiger am Ändi vom 17. Joorhundert gsi. Er isch von ere aagseene Künstlerfamilie cho und het si Usbildig woorschinlig bim Kathedralorchester vo San Petronio überchoo. Er het bim Giacomo Antonio Perti Komposizioon studiert und isch noch ere stränge Brüefig mit säggsäzwanzig Mitgliid vo dr "Accademia Filarmonica" worde. Vo 1686 aa isch er Bratschist im Orchester vo Bologna gsi. 1698 isch er Kapällmäister vo dr Hoofkapälle vom Markgroof vo Ansbach worde. 1699 und 1700 het er z Wien gschafft und vo 1701 aa bis zu sim Dood wider z Bologna.

Si Wärk het e groosse Iifluss uf d Entwigglig vom Concerto grosso ghaa. Er het au die dreisätzigi Form vom Konzärt (schnäll, langsam, schnäll) iigfüert, wo spööter allgemäin übernoo worde isch. Er het siibe Opusräije mit im ganze 84 bekannte Wärk komponiert.

Um 1700 het er s Giigesolo mit Orchester iigfüert, wo denn e baanbrächendi Nöierig im Vergliich zum Concerto grosso gsi isch, wo e Solistegrubbe iigsetzt worde isch. Vorbild isch d Operearie gsi, wo scho hundert Joor vorhäär ufcho isch. Dr Torelli het vor allem Sonate, Concerti grossi und Solokonzärt gschriibe.




</doc>
<doc id="47198" url="https://als.wikipedia.org/wiki?curid=47198" title="Torelli">
Torelli

Torelli isch en italiänische Familienname.



</doc>
<doc id="47204" url="https://als.wikipedia.org/wiki?curid=47204" title="Ines Torelli">
Ines Torelli

D Ines Torelli (* 14. Juni 1931 z Sanggalle as "Ines Stierli"; † 21. Augschte 2019 z Nova Scotia) isch e Schwiizer Kabarettistin, Sängere und Schauspiilere gsy.

In de mäiste Rolle het si i dr Mundart greedet. Ihre Nochname «Stierli» het si frei is Spanische ibersetzt und so mit em chleine Stier «Torelli» ihri kämpferisch Natur betont.

D Ines Torelli isch bsundrigs bekannt dur Audio-Ufnaame bi Chasperli-Doondrääger vo und mit em Jörg Schneider und em Paul Bühlmann.

Si het zämme mit em Oskar Hoby, dr Regine Brandt und em Alfred Bruggmann zur Urbsetzig vom Aargauer Cabaret Rüeblisaft ghöört und isch spööter dur d Vera Furrer ersetzt worde. Si het in «Bibi Balù» gspiilt und gsunge und in «der kleinen Niederdorfoper» vom Paul Burkhard under dr Reschii vom Jörg Schneider.

E bedütende Erfolg isch dr Schlaager "Tschitschi vo Arosa" wo si im Januar 1975 zum erste Mol gsunge het, e Parodii uf "Gigi l'Amoroso" vo dr Dalida. Dr Tschitschi isch doo e Schiileerer und Fraueschwarm und isch - ursprünglig fiktiv - vom Daniel Meisser daargstellt worde. D Torelli isch au mit em Cabaret Rotstift ufdräte, zum Bischbil in dr Schou «Der doppelte Engel», wo sii und d Rosemarie Pfluger d Wirtinne und s Cabaret Rotstift dr Stammdisch gspiilt häi.

Zletscht het si z Lunenburg in dr kanadische Browinz Nova Scotia gwoont, früener zäme mit iirem Maa Edi Baur, wo am 14. Oktober 2009 gstorben isch.




</doc>
<doc id="47205" url="https://als.wikipedia.org/wiki?curid=47205" title="Nebensignal">
Nebensignal

Nebbèsignaal (Ne), bi dè Dütschè Rychsbaan vo dè DDR au als "Suschtigi Signaal" (So) benamst, sin Ysebaasignaal, wo in keini anderi Kategory ghöret un ehnder èn hywysendè als èn vobindlichè Charakter hèn.

Bi dè Dütschè Rychsbaan (bis 1945) sin d Signaal als "Kennzeichè" (K) gloffè.



</doc>
<doc id="47206" url="https://als.wikipedia.org/wiki?curid=47206" title="Avicenna">
Avicenna

Dr Abū Alī al-Husain ibn Abdullāh ibn Sīnā (; ; * um 980 z Afschāna bi Buchara; † Juni 1037 z Hamadan) latinisiert Avicenna – isch e persische Arzt, Füsiker, Filosoof, Jurist, Mathematiker, Astronom, Alchemist und Muusigtheoretiker gsi. Er ghöört zu de berüemtiste Persönlichkäite vo sinere Zit. E baar vo sine filosofische Usarbäitige si vo spöötere Müstiker vom Sufismus rezipiert worde.

Es git die wo sääge, ass dr Ibn Sina 21 Haupt- und 24 Nääbewärk in Filosofii, Medizin, Theologii, Geometrii, Astronomii und andere Gebiet verfasst het, anderi reede vo 99 Büecher: 16 über Medizin, 68 über Theologii und Metafüsik, 11 über Astronomii und 4 über s Drama. Die mäiste si uf Arabisch, aber au in sinere Muetersprooch Persisch het er meereri filosofischi Leerwärk gschriibe, wo mä nä "Dānishnāma-yi ‘Alāī" säit, und e churzi Abhandlig über e Puls.

Dr "Qānūn at-Tibb" (Kanon vo dr Medizin) isch bi witem s berüemtiste vom Ibn Sina sine Wärk. Er veräint griechischi, römischi und persischi medizinischi Dradizioone. Er isch in fümf Büecher iidäilt:





</doc>
<doc id="47209" url="https://als.wikipedia.org/wiki?curid=47209" title="Averroes">
Averroes

Dr Averroës (; * 1126 z Córdoba; † 10. Dezämber 1198 z Marrakesch; au "Averroes" oder "Averrhoës" oder äifach ) isch en arabische Filosoof und Arzt gsi. Er isch dr Hoofarzt vo dr berberische Dünastii vo de Almohade vo Marokko gsi.

Dr Averroës het e medizinischi Enzyklopedii verfasst und zu fast jedem Wärk vom Aristoteles e Kommentar. Er het e groosse Iifluss uf die christlige Scholastiker vom Middelalter ghaa, und mä het en denn dorum äifach as „dr Kommentator“ bezäichnet, so wie dr Aristoteles „dr Filosoof“ gsi isch.

Dr Averroës het in dr Logik die äinzigi Möglikäit gsee, dass dr Mensch cha glücklig wärde. Dank dr Logik (noch em Aristoteles) sig s mööglig us de Daate, wo d Sinn liifere, d Woorhäit z erkenne. D Logik isch für iin s Gsetz vom Dänke und vo dr Woorhet gsi.

Dr Jacob Anatoli (um 1194–1256) het im Averroës sini Büecher us em Arabische uf Hebräisch übersetzt. Vo dr islamische Orthodoxii wärde sini Wärk bis hüt strikt abgleent.




</doc>
<doc id="47215" url="https://als.wikipedia.org/wiki?curid=47215" title="Max Bruch">
Max Bruch

Dr Max Bruch – mit-em vollstendiga Nama hôt’r "Max Christian Friedrich Bruch" ghoißa – (* 6. Januar 1838 z Köln, † 2. Oktober 1920 z Berlin) ischt a deitscher Kombonischt gwäa, wo hauptsächlich Opra, Oratoria, Sinfonia, Chorwerk ond Konzert fir Soloinschtrument mit Begleidong vom Orkeschtr gschriiba hôt. Zo sellra Gaddong gheert au sei erschts "Violinkonzert en g-Moll", wo-ma heit noh oft em Konzertsaal heera kô. Hin ond wiidr begegnet mr deet au seira "Schoddischa Fandasii" fir Violine ond Orkeschtr sowia seim Konzertsticke "Kol nidrei" fir Cello ond Orkeschtr nôch jiidische Melodia, en neierer Zeit au seim weltlicha Oratorium "Das Lied von der Glocke" nôch-em Friedrich Schiller seira gleichnamiga Dichdong.

Dr Max Bruch kommt am 6. Januar 1838 en Köln uff d Welt. Sei Vadder Auguscht ischt Polezeirat en dera Stadt ond sei Muader Wilhelmine geborena Almenräder Sopranischdin ond Musiklehrere. Dui erkennt s grauße musikalische Talent vo ihrem Jonga ond ferdret-en so guad-se’s kô. Scho em Alder vo elf Jôhr fangt s Mäxle ôô, oigene Sacha zo komboniira. Zwoi Jôhr schbäter kommt en seira Hoimetstadt sei erschta Sinfonii zor Uffihrong. Dui hôt zur Folge, dass’r vo dr Mozart-Stifdong a Stipendium kriagt, wo-nem ermeeglicht, dass’r z Frankfurt am Main ond en Leipzig Musik studiira kô. Seine wichdigschde Lehrer send deet dr Ferdinand Hiller (1811 bis 1885), dr Carl Reinecke (1824 bis 1910) ond dr Ferdinand Breunung (1830 bis 1883).

Wia dr Max Bruch 1858 mit seim Studiom ferdich ischt, betädigt’r sich viir Jôhr lang als Musiklehrer en seira Hoimetstadt. Dô drnôch zuiht’s-en en d Welt naus: er macht Studiareisa nôch Berlin, Leipzig, Wien, Dresden, Mincha ond Mannheim, wo-nem zom Doil wertvolle Begegnonga brenget, zom Beischbiil mit-em Joseph Joachim (1831 bis 1907). 1863 gôht em Bruch z Mannheim sei erschda graußa Opr "Loreley" ibr d Bihne, wo-nem en graußa Erfolg beschert. De nägschde Staziona vo seim beruaflicha Werdegang send:


Wia dr Max Bruch 72 Jôhr alt wuud, lôôt’r sich en Ruhestand vrsetza. Dô drnôch send-em noh zääa Lebensjôhr vrgennt, bis’r am 2. Okdober 1920 seine Auga fir emmer schliaßt. 82 Jôhr alt isch’r wôrra. Uff-em alda St.-Matthäus-Kirchhof z Berlin-Scheeneberg kriagt’r a Ehragrab, wo emmr noh exischdiirt.


Dr Max Bruch ischt a tipischer Vrtreter vo dr Schbätromantik. Vo älle Neieronga, wo en seira Zeit uff-em Gebiat vo dr Musik stattgfonda hend, hôt’r nix wissa wella. So hôt’r zom Beischbiil em Richard Wagner seine Opern-Reforma vollkomma abglehnt. A leichda Vrstendlichkeit bei-ma graußa Publikom mit-em Hang zor Effekthascherei isch-em wichdiger gwäa. Drom ischt’r nôch dr Moinong vo viile Musik-Kridiker scho bald nôch seim Ableaba vo dr Zeit ibrholt wôrra, au wenn’r zo seine Lebzeida oft en oim Atemzug mit-em Johannes Brahms ond em Felix Mendelssohn-Bartholdy erwehnt wôrra ischt. Mr muaß em Bruch abr bescheiniga, dass’r zo seira oft sendimentala Melodik meischtens an gediigena Kontrapunkt nôbrôcht hôt.










</doc>
<doc id="47219" url="https://als.wikipedia.org/wiki?curid=47219" title="Filderkraut">
Filderkraut

Filderkraut isch a Art Schpitzkohl. Benannt isch des Filderkraut noch de Fildern, dem Höhezug südöschtlich vo Schtuttgart. Dort isch des früher ned bloß in große Menge obaut worde, sondern mr hots au glei zu Sauerkraut verschafft. Des Filderkraut isch zarter als des Weißkraut mit de ronde Kepf ond gibt drom a besonders guats Sauerkraut.



</doc>
<doc id="47238" url="https://als.wikipedia.org/wiki?curid=47238" title="Mönch (Berg)">
Mönch (Berg)

De Mönch isch en Bärg i de Bärner Alpe, mit ere Höchi vo 
Zäme mit em Eiger und de Jungfrau bildet er e markanti Drüergruppe im Bärner Oberland, wo scho vo witem liecht z erkänne isch.

Sini Erstbestigig isch am 15. August 1857 gsi und zwor dur de Christian Almer, de Christian Kaufmann, de Ulrich Kaufmann und de Sigismund Porges.

Am Fuess vom Mönch häts Alpweide, wo früener Wallache, sogenannti „Münche“, gsömmeret worde sind. So hät me em Bärg, wo über de Münchealpe ufgraaged isch, Münchebärg gsait und schliessli nu no Münch oder äbe Mönch.




</doc>
<doc id="47239" url="https://als.wikipedia.org/wiki?curid=47239" title="Marie Curie">
Marie Curie

D Marie Salomea Skłodowska-Curie (* 7. Novämber 1867 z Warschau; † 4. Juli 1934 z Sancellemoz, uf d Wält cho as "Maria Salomea Skłodowska") isch e Füüsikere und Chemikere us Pole gsi, wo z Frankriich gläbt und gschafft het.

Si het d Straalig vo Uran-Verbindige undersuecht, wo 1896 vom Henri Becquerel beobachtet worde si und het für sä dr Begriff „radioaktiv“ brägt. Im Raame vo iire Forschige, wo si drfür 1903 dr Nobelbriis für Füsik und 1911 dr Nobelbriis für Chemii überchoo het, het si zämme mit iirem Maa Pierre Curie die chemische Elimänt Polonium und Radium entdeggt. D Marie Curie isch bis jetz die äinzigi Frau under de vier Nobelbriisdreeger, wo mee as äi Nobelbriis überchoo häi und näben em Linus Pauling die äinzigi Person, wo Nobelbriis uf zwäi underschiidlige Gebiet überchoo het.

D Marie Curie isch in dr Browinz Weichselland ufgwaggse, wo denn zum Russische Kaiserriich ghöört het. Wil d Fraue dört nit häi döfe studiere, isch si uf Bariis und het Ändi 1891 an dr Sorbonne afo studiere und s Lizenziat in Füsik und Mathematik gmacht. Im Dezämber 1897 het si radioaktivi Substanze afo erforsche, und das isch vo denn aa dr Schweerpunkt vo iirere wüsseschaftlige Dätikäit gsi. Wo dr Pierre Curie bim ene Umfall umchoo isch, het si 1906 anstatt vo iim afo Underricht gee. Zwäi Joor spööter het si dr Leerstuel für Allgemäini Füsik überchoo. Si isch die ersti Frau und die ersti Brofässere gsi, wo an dr Sorbonne gleert het. Wo sich d Marie Curie 1911 um e Sitz in dr "Académie des sciences" beworbe het und im gliiche Joor iir Verheltnis mit em Paul Langevin bekannt worde isch, si in dr Bulwaarpress Ardikel erschiine, wo si persönlig agriffe und as Fremdi, Intellektuelli, Jüdin und komischi Frau bezäichnet häi.

Wäärend em Erste Wältchrieg het d Marie Curie as Radiologin verwundeti Soldate undersuecht. Si het e Rönggewaage entwigglet, wo mä mit em radiologischi Undersuechige in dr Nööchi vo dr Front het chönne mache, und het mitghulfe, d Techniker und Chrankeschwöstere, wo s brucht het, usbilde. Noch em Chrieg het si sich in dr "Internazionale Kommission für Gäistigi Zämmenarbet" vom Völkerbund für besseri Arbetsbedingige für Wüsseschaftler angaschiert. Am Bariiser Radium-Institut, wo si gläitet het, het si sich für d Förderig vo wiiblige und usländische Studänte iigsetzt.




</doc>
<doc id="47245" url="https://als.wikipedia.org/wiki?curid=47245" title="Thomas Alva Edison">
Thomas Alva Edison

Dr Thomas Alva Edison (* 11. Februar 1847 z Milan, Ohio; † 18. Oktober 1931 z West Orange, New Jersey) isch en amerikanische Erfinder und Undernäämer gsi. Er het sich bsundrigs mit Elektrizideet und Elektrotechnik befasst. Sini Erfindige si mäistens guet aachoo uf em Määrt und er het e ganzes Süsteem vo Stroomerzüügig, Stromverdäilig und innovative elektrische Konsumbrodukt mirenander verbunde. Im Edison sini grundlegende Erfindige und Entwigglige in de Beriich vom elektrische Liecht, vo dr Telekommunikazion und vo de Medie für Doon und Bild häi e groosse Iifluss uf die allgemäini technischi und kulturelli Entwigglig ghaa. In spöötere Joor sin em wichdigi Entwigglige in dr Verfaarenstechnik für d Beriich vo dr Chemie und vom Zemänt glunge. Si Organisazioon vo dr industrielle Forschig het d Entwiggligsarbet vo spöötere Undernääme beiiflusst.

D Läistig vom Edison bi dr Elektrifizierig vo Nöi York und dr Iifüerig vom elektrische Liecht markiert dr Aafang vo dr umfassende Elektrifizierig vo dr industrialisierte Wält. Die epochali Veränderig isch bsundrigs mit sim Naame verbunde.







</doc>
<doc id="47317" url="https://als.wikipedia.org/wiki?curid=47317" title="Michael Faraday">
Michael Faraday

<onlyinclude>Dr Michael Faraday [] (* 22. September 1791 z Newington, Surrey; † 25. August 1867 z Hampton Court Green, Middlesex) isch en änglische Naturforscher gsi und gältet as äine vo de bedütendste Experimentalfüüsiker. Im Faraday sini Entdeckige vo dr „elektromagnetische Rotazion“ und vo dr elektromagnetische Indukzioon häi dr Grundstäi für d Elektroindustrii gläit. Sini aaschaulige Dütige vom magnetooptische Effekt und vom Diamagnetismus mit Chraftlinie und Fälder si dr Aafang vo dr Theorii vom Elektromagnetismus gsi. Scho um 1820 het dr Faraday as dr füerend chemisch Analütiker z Groossbritannie gulte. Er het e Räije vo nöije Choolewasserstoff entdeggt, drunder Benzol und Buten und het d Grundgsetz vo dr Elektrolüüse formuliert.</onlyinclude>

Dr Faraday isch in äifache Verheltniss ufgwaggse und zum Buechbinder usbildet worde. Er het sich für d Naturforschig begäisteret und het en Aastellig as Laborghilf vom Humphry Davy an dr Royal Institution überchoo. Im Labor dört het er denn sini wäägberäitende elektromagnetische Experimänt usgfüert, im Hörsaal vo dr Institution het er sini Wienachtsvorlääsige abghalte und eso nöiji wüsseschaftligi Erkenntniss verbräitet. 1833 isch dr Faraday dr erst Fuller-Professor für Chemii worde. Er het öbbe 30'000 Experimänt gmacht und 450 wüsseschaftligi Ardikel veröffentligt. Die wichdigste vo sine Publikazioonen zum Elektromagnetismus het er in sine "Experimental Researches in Electricity" ("Experimentalundersuechige über Elektrizidäät") zämmegfasst. Si populärsts Wärk "Chemical History of a Candle" ("Naturgeschichte einer KerzeNaturgschicht von ere Cherze") isch d Mitschrift vo äinere vo sine Wienachtsvorlääsige gsi.

Dr Faraday het für Groossbritannie mee as zwanzig Joor lang d Kadette vo dr Royal Military Academy z Woolwich in Chemii usbildet. Er het für e Hufe vo Behörde und öffentligi Iirichdige gschafft, zum Bischbil für d Schifffaartsbehörde Trinity House, s British Museum, s Home Office und s Board of Trade.

Dr Faraday isch en aktive Aahänger vo dr Sekte vo de Sandemanianer gsi.





</doc>
<doc id="47321" url="https://als.wikipedia.org/wiki?curid=47321" title="Henry Ford">
Henry Ford

Dr Henry Ford (* 30. Juli 1863 in Greenfield Township (Michigan), USA; † 7. April 1947 z Dearborn, Michigan) het dr Automobilhersteller Ford Motor Company gründet. Er het d Fliessbandtechnik im Automobilbau perfekzioniert, wo dr Ransom Eli Olds scho 1902 in ere äifachere Form in sinere Autifirma Oldsmobile iigfüert ghaa het. D Arbäiter bi dr Ford Motor Company häi acht Stunde am Daag gschafft und scho 1913 e Loon vo fümf US-Dollar im Daag übercho, was dütlig mee gsi isch, as sust üüblig. Im Ford si Konzept vo dr modärne Herstellig vo Faarzüüg het nit nume die industrielli Produkzioon revoluzioniert, sondern het au e starke Iifluss uf die modärni Kultur ghaa (Fordismus). Näbe dere Pionierarbet für e Autibau het dr Ford immer wider antisemitischi Schrifte wie "The International Jew" uusegee, wo e groossi Wirkig gha häi, und er isch bis hüte wäge däm politisch umstritte.





</doc>
<doc id="47322" url="https://als.wikipedia.org/wiki?curid=47322" title="Galenos">
Galenos

Dr Galenos vo Pergamon, au Aelius Galenus (, dütsch: Galēn, in früenöizitlige Druckwärk au "Galienus"; * 129 oder 131 in Pergamon; † um 199, 201 oder 215 z Rom), isch e griechische Arzt und Anatom gsi. Dr Vornaame "Claudius", wo män em in dr Rönessans gee het, chunnt drvoo, ass mä d Abchürzig "Cl.", wo für "Clarissimus" stoot, falsch usgläit het.

Dr Galenos isch z Pergamon uf d Wält choo, wo sich s Häiligdum vom Asklepios befunde het, wo in dr Middi vom 2. Joorhundert am berüemtiste gsi isch. Si Vater, dr Archidekt und Mathematiker Nikon, het em zerst Underricht in dr aristotelische Filosofii, Mathematik und Naturleer gee.

Vo öbbe 146 aa het sich dr Galenos vor allem mit dr Medizin beschäfdigt. Er het in dr Nööchi vo Smyrna studiert und isch vil umegräist, under anderem isch er mit nüünzääni z Alexandria gsi, wo sällere Zit s Zentrum vo dr Häilkunst gsi isch und dr äinzig Ort in dr Antike, wo mä het döfe Humansekzione und Undersuechige an Liiche mache. Öb dr Galenos sälber Mensche seziert het, isch nid bekannt. D Büecher in dr Bibliothek vo Alexandrie mit alte Zäichnige häi die wüsseschaftligi Usbildig understützt. Kure si in dere Zit vo Ärzt gläitet worde, Häilig und Pflääg häi im ene Asklepieion stattgfunde, wo Briester, Häilkundler und Ärzt gschafft häi. 158 isch dr Galen uf Pergamon zrugg, het as Sport- und Wundarzt vo de Gladiatore gschafft und gliichzitig e Braxis ghaa. Wäärend de Olympische Spiil het er d Athlete undersuecht und iiri Verletzige studiert, grad wo si sä überchoo häi.

Vo 161 aa het dr Galenos z Rom gschafft, und wo dr bekannt Filosoof Eudemos vo Pergamon wider gsund worde isch, isch er dr Arzt vo dr römische Aristokratii worde. Um 166 isch er us Rom furt, woorschinlig wäge dr Antoninische Pest wo denn dört usbroche isch, und het wider as Arzt vo de Gladiatore z Pergamon afo schaffe. Wo d „Pest“ under de römische Soldate z Aquileia usbroche isch, het en dr römisch Kaiser Marcus Aurelius drum bittet, iine go z hälfe und er isch im Joor 168 uf Aquileia. Us sinere prezise Beschriibig vo de Sümptom vo dr Chranket cha mä vermuete, ass es sich dört eender um e Pockeepidemii ghandlet het. 169 isch er dr Liibarzt vom Soon vom Kaiser, vom Commodus, spööter vermuetlig au vom Kaiser P. Septimius Severus.
Dr Galenos isch z Rom gstorbe, mä wäiss nit genau wenn. 

In Galenos si Hauptwärk isch "Methodi medendi". Es bestoot us 16 Büecher. Dr Läitgedanke din isch, ass alli Erschiinige in dr Natur und im Mensch e bestimmte Zwäck erfülle. Dr Galenos het dr Mensch as en Äihäit vo Liib und Seele aagluegt, wo vo zwäi Site cha beiiflusst wärde: vo dr Metafüsik und vo dr Materie.

Er het d "Vier-Elimämt-Leer" ufgnoo, wo vo Filosoofe in dr griechische Antike entwigglet worde isch. Die Leer söit, ass Füür, Ärde, Luft und Wasser in underschiidliger Zämmesetzig d Grundelimänt vo allem Sii daarstelle. Dr Galen het in däm Zämmehang au an d "Viersäftleer" aaknüpft, wo in dere früeje Epoche begründet worde isch und wo de vier Säft Bluet, Schliim, gääli Galle und schwarzi Galle je äini vo de "vier Kwalidääte" warm und füecht, chalt und füecht, warm und droche und chalt und droche zuegordnet het. Die "vier Gschmackskwalidääte", wo dr Galen bostuliert het, si: Bluet – süess, Schliim – salzig, gääli Galle – bitter, schwarzi Galle – suur und scharf. Er het die vier Säft au mit de vier Lääbensfaase vom Mensch in Zämmehang brocht. D Chrankhet isch für e Galen e Dyskrasii gsi, e feelerhafti Mischig vo de Säft.

D Medikamänt, won er iigsetzt het, het er iidäilt in "elementari", wo nume äini vo de vier Kwalidääte häi, in "kombinierti" – mit zwäi Kwalidääte, won e Haupt- und e Nääbewirkig häi – und in "spezifischi" für bsundrigi Fäll, wie Abfüer-, Bräch- oder Entwässerigsmiddel.

D Wirkigsgraad vo sine Stoff het er eso beschriibe:

In sim Wärk het dr Galenos zwäi medizinischi Wääg veräinigt, wo über Joorhunderti drennt gsi si.

Wäge dere Sünthese isch dr Galenos bis in d Rönessans iine maassgääbend für die middelalterligi Medizin gsi. Dr Galenos het umfangriichi Sekzione und Wiwisekzioone an Dier gmacht. Er het fast 400 Schrifte verfasst, und die het dr Oribasius (326–403) noch sim Dood in sibzig Büecher zämmegfasst. Bis ins 17. Joorhundert und drüber uuse si si die medizinischi Leergrundlaag gsi und d Standardwärk für anatomischi Vorlääsige.

E Hufe vom Galenos sine Aasichte über die menschligi Anatomii si falsch gsi, wil er d Sekzione an Söi, Affe und Hünd gmacht het und d Erkenntniss, won er eso zuene choo isch, uf e Mensch überdräit het. Aber langi Zit het mä dänggt, ass d Leer vom Galen perfekt sig, und doorum het s käi Grund gee zum sälbständig z forsche. Dr Vesalius isch dr ersti gsi, wo gmerkt het, ass dr Galenos woorschinlig nie e Mensch seziert het. Im Vesalius sini Arbäite us de 1540er häi die anatomischi Forschig wider beläbt.

Dr Galenos het bi dr Diagnose vo Chrankäite bsundrige Wärt druf gläit, dr Puls und dr Harn zundersueche. Er het au gleert, ass mä Chrankhäite mit entgegegsetzte (allopathische) Arzneimiddel söll therapiere, de sogenannte Galenika, wo noch iim benennt si. E Grundlegende Bestanddäil vo sinere Leer isch under anderem d Humoralpathologii gsi, wo au as "Viersäftleer" bezäichnet wird.

Bis hüte gültig si d Kardinalzäiche vo dr Entzündig, wo dr Celsus beschriibe und dr Galenos soööter ergänzt het:


Im Galen si süstematisch usbauts Wärk, wo im früeje Middelalter vom Hunayn ibn Ishaq (808–873) uf Arabisch übersetzt worde isch, isch eso umfangriich und filosofisch abgsicheret gsi, ass es 1400 Joor brucht het, bis me s kritisch het afo hinderfrooge. Sini Uffassige vom Fluss vom Bluet si erst im 17. Joorhundert vom William Harvey und Marcello Malpighi rewidiert worde, zum Däil gege erhebligi Widerständ.

Si Fassig vo dr Humoralpathologii het bis ins 19. Joorhundert as Chrankhetskonzept bestande.

D "Vena cerebri magna" wird mänggisch no as „Galens Vene“ und dr "Ventriculus laryngis" as „im Galen si Ventrikel“ bezäichnet.

Noch em Galen isch au d Leer vom Mache vo de Arzneimiddel, d Galenik, benennt.

Dr Carl vo Linné het iim zu Eere ere Gattung vo dr Pflanzefamilie vo de Middaagsbluemegwäggs (Aizoaceae) "Galenia" gsäit.

Modärni Gsamtusgoob
Usgoobe us dr Rönessans
Äinzelusgoobe
Übersetzige
Bibliografischi Hilfsmiddel




</doc>
<doc id="47323" url="https://als.wikipedia.org/wiki?curid=47323" title="Schwache Wechselwirkung">
Schwache Wechselwirkung

Di schwachi Wächselwürkig (au schwachi Chernchraft oder vereinzelt β-Wächselwürkig gnännt) isch eini vo de vier Grundchräft vo de Physik. Im Gägesatz zu de Wächselwürkige vo de Gravitation und vom Elektromagnetismus, wo us em Alltag bekannt si, würkt si nur uf sehr chliini Abständ. Debii chan si wie anderi Chräft für Energii- und Impulsustuusch sorgä, si würkt aber vor allem bi Zerfäll oder Umwandlige vo de beteiligte Teili, so öppä bime "Betazerfall" vo gwüssä radioaktivä Atomchärn. Dur di schwachi Wächselwürkig lönd sich kei bundeni Zueständ bildä. Das isch au de Punkt, wo di schwachi Wächselwürkig vo de andäre Wächselwürkigä wesentlich unterscheidet.

Entscheidendi Bedütig hät di schwachi Wächselwürkig dur ihri Rollä bi de Chärnfusion vo Wasserstoff zu Helium i dä Sunnä ("Proton-Proton-Reaktion"), will dur si d Umwandlig vo Protonä i Neutronä möglich isch. So entstaht us vier Protonä (de Wasserstoffchärn) über mehreri Zwüscheschritt de stabili Heliumchärn mit zwei Protonä und zwei Neutronä. Us dem Prozäss bezieht d Sunnä ihri Energii. Wäge der gringä Stärchi vo de schwachä Wächselwürkig lauft de Prozäss so langsam ab, dass d Sunnä scho sit villnä Milliardä Jahr stabil lüüchtet und s vorussichtlich nomal so lang duure wird, bis si schlussändlich verlöscht.

Di schwachi Wächselwürkig laat sich i gladni und ungladni Ström unterscheide. Gladni Ström würked zwüsche allne (linkshändige) Quarks und (linkshändige) Leptonä, sowie de (rächtshändige) Antiquarks und (rächtshändige) Anti-Leptonä. Ungladni Ström würked zwüsche de gliiche Teili, wie dur di gladne Ström, aber zuesätzlich au zwüsche allne gladene (Anti-)Quarks und (Anti-)Leptonä unabhängig vo ihrere "Chiralität".

Di elektromagnetischi Wächselwürkig isch ca. 10 mal, di starchi ca. 10 mal stärcher als di schwachi Wächselwürkig. Wie di starchi und di elektromagnetischi Wächselwürkig wird si dur de Ustuusch vo "Eichbosonä" beschribä. D Ustuuschteili vo de schwachä Wächselwürkig sind s neutralä "Z-Boson" und s positiv bzw. s negativ gladnä "W-Bosonä". Will die massiv sind, isch di schwachi Chraft nur vo gringer Riichwiiti (chliner als en Atomchernradius)

Di schwachi Wächselwürkig laat sich am eifachschtä beobachtä, wenn Quarks oder Leptonä zerfalle. I Streuigsexperimänt degäge isch si eher schwär zuegänglich, will si bi gladnä Leptonä oder Hadronä vo de starchä bzw. elektromagnetischä Wächselwürkig überlageret wird. Teili, wo weder de starchä no de elektromagnetischä Wächselwürkig unterliged (kei Farbladig und kei elektrischi Ladig), sind di ungladnä Leptonä, also d Neutronä, wo aber i Streuigsexperimänt üsserscht chliini Würkigsquerschnitt bsitzed.

Di schwachi Wächselwürkig verletzt d Paritätserhaltig, wie im "Wu-Experimänt" nagwisä worde isch. Usserdem verletzt si d "CP-Erhaltig", öppe bim Zerfall vom ungladnä K-Meson (Kaon).

E Quantäfäldtheorii, wo di schwachi Wächselwürkig zäme mit de elektromagnetischä Wächselwürkig beschriibt, isch s "Glashow-Weinberg-Salam-Modäll".


</doc>
<doc id="47326" url="https://als.wikipedia.org/wiki?curid=47326" title="Carl Friedrich Gauß">
Carl Friedrich Gauß

Dr Johann Carl Friedrich Gauß (latinisiert "Carolus Fridericus Gauss"; * 30. April 1777 z Braunschweig; † 23. Februar 1855 z Göttinge) isch e dütsche Mathematiker, Astronom, Geodät und Füüsiker gsi.

Scho sini Zitgenosse häi gwüsst, wie hervorragend sini wüsseschaftlige Läistige si. Mit achzääni het er d Grundlaage vo dr modärne Usgliichsrächnig und vo dr mathematische Statistik (Methode vo de chliinste Kwadrat) gläit. Die het denn im Joor 1800 d Wiiderentdeckig vom erste Asteroid Ceres mööglig gmacht. Uf e Gauß göön die nid-euklidischi Geometrii zrugg, e Hufe mathematischi Funkzione, Integralsetz, d Gloggekurve, ersti Löösige für elliptischi Integral und d Osterformle. 1807 isch er Uniwersidäätsbrofässer und Stärnwartediräkter z Göttinge worde und spööter au verantwortlig für d Landesvermässig vom Königriich Hannover. Näbe dr Zaale- und dr Potenzialtheorii het er u. a. s Magnetfäld vo dr Ärde erforscht und het im Harz die ersti Geoidstudie gmacht, 150 Joor bevor si braktisch verwirklicht worde isch.

Scho 1856 het dr Köönig vo Hannover Gedänkmünze lo brääge mit em Bild vom Gauß und dr Inschrift «Mathematicorum Principi», uf Dütsch "für e Fürst vo de Mathematiker" druf. Wil dr Gauß nume e chliine Däil vo sine Entdeckige veröffentligt het, het d Noochwält erst 1898 chönne gsee, wie diefgründig si Wärk gsi isch, wo sis Daagebuech entdeggt und usgwärtet worde isch.

E Hufe mathematisch-füsikalischi Fenomen und Löösige si noch Gauß benennt, meereri Vermässigs- und Ussichtsdürm, vili Schuele, Forschigszentrum und wüsseschaftligi Eerige wie d Carl-Friedrich-Gauß-Medaille vo dr Braunschweigische Akademii und die festligi Gauss-Vorlääsig, wo jedes Semester an ere dütsche Hoochschuel stattfindet.


Belletristik:




</doc>
<doc id="47327" url="https://als.wikipedia.org/wiki?curid=47327" title="Nicht-euklidische Geometrie">
Nicht-euklidische Geometrie

Niteuklidischi Geometrie si Spezialisierige vo dr absolute Geometrii. Si underschäide sich vo dr euklidische Geometrii, wo au as e Spezialisierig vo dr absolute Geometrii cha formuliert wärde, in däm, ass in iine s Parallelenaxiom "nit" gältet.

Die niteuklidische Geometrie si nid entwigglet worde, zum unseri Erfaarig vom Ruum genauer z mache. Es si axiomatischi Theorie, wo sich mit em Brobleem vo de Paralleele usenandersetze. Es git Modäll für niteuklidischi Geometrie, z. B. die vom Felix Klein und Henri Poincaré, was bewiist, ass s Parallelenaxiom vom Euklid nit us de andere Axiome cha induziert wärde und vo iine unabhängig isch.

Mä bechunnt niteuklidischi Geometrie, wemm mä s Parallelenaxiom us em Axiomsüsteem usloot oder es änderet. Die grundlegende Mööglikäite, wie mä s cha ändere, si:
Hützudags spiilt die niteuklidischi Geometrii e wichdigi Rolle in dr theoretische Füsik und in dr Kosmologii. Die allgemäini Relatiwidäätstheorii säit, ass d Geometrii vom Wältall vo dr euklidische Geometrii abwiicht, wil d Grawitazioonsfälder dr Ruum „chrümme“. Öb d Geometrii vom Universum „im Groosse“ sfäärisch (elliptisch) oder hüperbolisch isch, ghöört zu de groosse aktuelle Frooge in dr Füsik.





</doc>
<doc id="47330" url="https://als.wikipedia.org/wiki?curid=47330" title="Ausgleichungsrechnung">
Ausgleichungsrechnung

D Usgliichigsrächnig (au Usgliichsrächnig, Usgliichig, Parameterschetzig, Aabassig, Regression oder Fit(ting) gnennt) isch e mathematischi Optimierigsmethode, zum für e Räije vo Mässdaate die umbekannte Parameter vo iirem geometrisch-füsikalische Modäll oder d Parameter von ere Funkzion, wo vorgee isch, z bestimme (z schetze). Im Allgemäine wird si brucht zum überbestimmti Brobleem z lööse.

S Ziil vo dr Usgliichig isch, ass s ändgültige Modäll bzw. d Funkzion am beste zu de Daate und iire chliine Widersprüch, wo umvermiidlig si, basst. Im Allgemäine brucht mä zum Usrächne d Methode vo de chliinste Kwadraat. Bi dere Methode macht mä an de Parameter chliini Verbessrige, so dass d Summe vo de Kwadraat vo alle äinzelne Abwiichige zwüsche de Mässdaate und de Modälldaate so chli wie mööglig wärde. Bi zuefellig verdäilte Feeler im Modäll oder in dr Mässig chunnt mä eso zum woorschiinligste Wärt für die Umbekannte, wo mä will usrächne. Dä chliine Räst, wo no bliibe, säit mä Residue und mit ene cha mä Ussaage mache über d Gnauikäit und Zueverlässigkäit vom Mäss- und Daatemodäll.

Die mathematische Lösigsverfaare muess mä uf e Modäll basiere, bim grafische Verfaare muess mä käini sonigi Aanaame mache. Do läit mä e stetig krümmti usgliichendi Linie eso, ass si so nooch wie mööglig an de Mässpünggt lit. Je noch däm, was mä über e Hindergrund wäiss, das häisst was mä erwartet, oder wie mä s persönlig bewärtet, wemm mä zum Bischbil äinzelni Mässpünggt as „Usrisser“ aaluegt, cha d Linie allerdings seer underschiidlig usfalle.




</doc>
<doc id="47335" url="https://als.wikipedia.org/wiki?curid=47335" title="Normalverteilung">
Normalverteilung

\operatorname{exp}\left\{-\frac{\left(x-\mu\right)^2}{2\sigma^2}\right\}</math>
D Normal- oder Gauss-Verdäilig (noch em Carl Friedrich Gauß) isch e wichdige Tüp vo stetige Woorschinlikäitsverdäilige. Iirere Woorschinlikäitsdichdi säit mä au Gauss-Funkzion, d Gauss Normalverdäilig, d Gauss Verdäiligskurve, d Gauss-Kurve, d Gauss Gloggekurve, d Gauss-Glogge oder äifach d Gloggekurve.

Die bsundrigi Bedütig vo dr Normalverdäilig chunnt under anderem vom zentrale Gränzwärtsatz. Noch däm Satz si Verdäilige, wo entstöön, wenn e Hufe unabhängigi Iiflüss überlaageret wärde, under schwache Vorussetzige meer oder weniger normalverdäilt.

D Abwiichige vo de (Mäss)Wärt von e Hufe natur-, wirtschafts- und ääscheniöörwüsseschaftlige Vorgäng vom Middelwärt cha mä mit dr Normalverdäilig (bi biologische Brozäss vilmol e logarithmische Normalverteilung) äntwääder exakt oder wenigstens in ere seer guete Nööcherig beschriibe (vor allem Brozäss, wo in meerere Faktore unabhängig vonenander in verschiidene Richdige wirke).

Zuefallsgröössene mit Normalverdäilig benützt mä zum zuefelligi Vorgäng beschriibe wie:

In dr Versicherigsmathematik isch d Normalverdäilig geignet zum e Modäll mache vo de Daate vo Schääde im Beriich vo dr middlere Hööchi vom Schaade.

In dr Mässtechnik setzt mä hüfig e Normalverdäilig aa, wo d Ströijig vo de Mässfeeler beschribt. Do isch s wichdig, wie vil Mässpünggt innerhalb von ere gwüsse Ströibräiti lige.

D Standardabwiichig formula_7 beschribt d Bräiti vo dr Normalverdäilig. D Halbwärtbräiti von ere gauss-artige Verdäilig isch öbbe s 2,4-fache (genau formula_8) vo dr Standardabwiichig. Es gältet nööcherigswiis:
Umkeert cha mä für Woorschinlikäite, wo gee si, die maximale Abwiichige vom Middelwärt finde:
Mä cha eso näben em Middelwärt au dr Standardabwiichig en äifachi Bedütig zueordne.




</doc>
<doc id="47486" url="https://als.wikipedia.org/wiki?curid=47486" title="Al-Chwarizmi">
Al-Chwarizmi

Abu Dscha'far Muhammad ibn Musa al-Chwarizmi, Var. Chwarazmi, (, Var. "al-Ḫwārazmī"; * um 780; † zwüsche 835 (?) und 850) isch e choresmische Uniwersalgleerte, Mathematiker, Astronom und Geograaf wäärend dr abbasidische Blüetezit gsii. Er het dr grösst Däil vo sim Lääbe z Bagdad gläbt und dört im „Huus vo dr Wiishäit“ gschafft. Vo sim Naame läitet sich dr Begriff "Algorithmus" ab.

Mä wäiss nit genau wenn al-Chwarizmi uf d Wält choo oder gstorbe isch. Dr Bibliothekar Ibn an-Nadim schribt über en, ass er Choresmier gsi isch ("wa-aṣlu-hu min Ḫwārizm"). Er het dr grösst Däil vo sim Lääbe z Bagdad gwoont, dr Hauptstadt vo de Abbaside-Kalife. Er isch vor allem in de Joor 813 bis 833 aktiv gsi. Er isch Mitgliid im „Huus vo dr Wiishäit“ "(Bait al-Hikma)" vom Kalif al-Ma'mun gsi und het alli sini Wärk uf Arabisch verfasst. Nume dr Historiker at-Tabari dänggt, ass er au d Nisba „al-Madschūsi“ gschriibe häig. Es git die, wo us däm dr Schluss zooge häi, er sig Zoroastrier gsi, was zu dere Zit für öbber us em Iran mööglig gsi weer. S Vorwort zu sim Mäisterbuech "Algebra" dütet aber aa, ass er en orthodoxe Muslim gsi isch, und so bedütet im at-Tabaris si Bemerkig nume, as villicht im al-Chwarizmi sini Vorfaare oder är sälber won er jung gsi isch Zoroastrier gsi si.

Al-Chwarizmi gältet as äine vo de bedütendste Mathematiker, wil er sich –  nid wie zum Bischbil dr Diophant vo Alexandrie –  nit mit dr Zaaletheorii, sondern mit dr Algebra as ere elementare Undersuechigsform beschäftiget het. Au als Geograaf und Kartograaf het er bedütendi Biidrääg gläistet, au drmit ass er us em Sanskrit und us em Griechische übersetzt het.

Die erste latiinische Übersetzige vo sinere Algebra het z Spanie dr Robert vo Chester (1145) und unabhängig von em e chli spööter dr Gerhard vo Cremona gmacht.

In sim Wärk "Kitāb al-Dschamʿ wa-l-tafrīq bi-ḥisāb al-Hind" („Über s Rächne mit indische Ziffere“, um 825) het al-Chwarizmi d Arbet mit Dezimalzaale erkläärt und d Ziffere Null (arab.: "sifr") us em indische in s arabische Zaalesüsteem und eso in alli modärne Zaalesüsteem iigfüert. Die latiinischi Fassig vo dere Schrift het dr Diddel "Algorismi de..." („S Wärk vom al-gorismus über...“) ghaa. Dodrus isch d Bezäichnig „Algorithmus“ entstande, wo mit ere generell genau definierti Rächeverfaare gmäint si. Die arabischi Urfassig vo däm Buech isch verloregange; es git nume no e latiinischi Übersetzig.

Im Joor 830 isch er mit em Buech "Kitāb al-muchtasar fi hisab al-dschabr wa-l-muqabala" („Rächne dur Ergänzig und Usgliich“) fertig worde. Das isch e Zämmestellig vo Reegle und Bischbil. S Buech isch vom 12. Joorhundert aa e baar Mol uf Latiinisch übersetzt worde. Es het e groosse Iifluss uf d Mathematik im Vordere Orient und denn au uf die witeri Entwigglig im Weste ghaa.

Im Al-Chwarizmi si "Zīj al-Sindhind" (Arabisch: زيج, „Astronomischi Dabälle vo Sind und Hind“) won er vor em Joor 838 verfasst het, het us öbbe 37 Kapitel bestande, wo astronomischi und Kaländerberächnige beschriibe. Es si 116 Berächnigsdabälle din gsi, drunder e Dabälle mit Wärt vo dr Sinus-Funkzioon. E groosse Däil vom Buech het dr Al-Chwarizmi vo indische Astronome übernoo, wie dr Diddel "Zīj al-Sindhind" säit.

Al-Chwarizmis het si "Buech über s Bild vo dr Ärde" (, "Kitāb Ṣūrat al-arḍ"), im Joor 833 fertig gschriibe. Es handlet sich um en überarbäiteti und erwitereti Fassig vo dr Geografii vom Ptolemeus, und es isch din e Liste vo 2402 Koordinate vo Stedt und andere geografische Ort. Es existiert nume no äi Kopii vom Wärk in dr Bibliothèque nationale et universitaire de Strasbourg; es isch vom Hans vo Mžik editiert worde (Leipzig 1926).

Al-Chwarizmi het sich au mit em Jüdische Kaländer ("Istichradsch Tarich al-Yahud") beschäfdigt, mit Kaländer allgemäin ("Kitab at-Tarich") und mit Sunneuure ("Kitab ar-Ruchmat"). Die trigonometrische Dabälle, won er ufgstellt het, häi e groosse Iifluss uf d Entwigglig vo dr westlige Mathematik ghaa.




</doc>
<doc id="47488" url="https://als.wikipedia.org/wiki?curid=47488" title="Gottfried Wilhelm Leibniz">
Gottfried Wilhelm Leibniz

Dr Gottfried Wilhelm Leibniz (* 21. Juni/1. Juli 1646 z Leipzig; † 14. Novämber 1716 z Hannover) isch e dütsche Filosoof, Wüsseschaftler, Mathematiker, Diplomat, Füüsiker, Historiker, Politiker, Bibliothekar und Dokter vom wältlige und vom Chillerächt in dr früeje Ufkläärig gsi. Er gältet as dr universali Gäist vo sinere Zit und isch äine vo de bedütendste Filosoofe im spoote 17. und früeje 18. Joorhundert gsi. Er isch äine vo de wichdigste Vordänker vo dr Ufkläärig. Dr Leibniz het über sich sälber gsäit: „Beim Erwachen hatte ich schon so viele Einfälle, dass der Tag nicht ausreichte, um sie niederzuschreiben.“ Im 18. Joorhundert wird er vilmol as Freiherr bezäichnet; aber mä het no käini Urkunde gfunde ass er in Adelsstand erhoobe worde weer.

Dr Leibniz het zu de erste Ufkläärer ghöört und wird vilmol as dr letscht Uniwersalgleerti bezäichnet. Er het sich für die verschiidenste Gebiet intressiert, daas wo doo ufzellt isch, isch nume e chliine Däil: In dr Mathematik het er s Dualsystem beschriibe, d Infinitesimalrächnig (Integralrächnig und Differenzialrächnig) entwigglet, und Matrize und Determinante in dr Algebra iigfüert. Für zum Daate z klassifiziere het er d Dezimalklassifikation erfunde. In dr Technik het er Blään für en Underseeboot gmacht, d Technik vo Düüreschlösser verbesseret, d Staffelwalze für mechanischi Rächemaschine erfunde und en Ändloschetti zur Förderig vo Erz im Bärgbau. Im Soziale het er sich mit dr Gründig von ere Witwe- und Waisekasse für die Schwechste in dr Gsellschaft iigsetzt. Er het d Entwigglig vo dr modärne Sproochwüsseschaft, bsundrigs d Indogermanistik aagstosse. In dr Psüchologii het er bewiise, ass dr Mensch en Unbewussts het und de Ärzt het er dr Root gee, Fieber z mässe.

In dr Filosofii isch er mit de filosoofische Ströömige vo sinere Zit, de Substanztheorie und de Atomtheorie nit zfriide gsi. Im Leibniz si Konzept isch dialäktisch gsi und dr Ruum und d Zit Ornigsbeziejige in dr materielle Wält. Dr Ruum isch d Ornig vo de Objekt, wo zur gliiche Zit existiere, d Zit d Ornig vo iire kontinuierlige Verändrige. D Monade, wo im Zentrum vo sinere Wältuffassig stoot, isch en äifachi Substanz ooni Usdeenig und dorum undäilbar, wo vo usse mechanisch nid cha beiiflusst wärde. Jeedi Monade umfasst also iir ganzes All.








Wärk


</doc>
<doc id="47588" url="https://als.wikipedia.org/wiki?curid=47588" title="Liste von Museumsbahnen">
Liste von Museumsbahnen

Sell isch è Lischtè vo Baanstreggenè, wo regelmäßig saisonal odder a bschtimmtè Wochèdääg als Museumsysebaa odder Museumsstrõßebaa betribbè wörred un wo d Infraschtruktur vorwigend zu dèmm Zwèck unterhaaltè wörd.

Nit i dè Lischtè sin enthaaltè

Diè Lischtè isch nit vollschtändig.

→ "luèg au":


→ "luèg au"



















</doc>
<doc id="47591" url="https://als.wikipedia.org/wiki?curid=47591" title="James Clerk Maxwell">
James Clerk Maxwell

Dr James Clerk Maxwell (* 13. Juni 1831 z Edinburgh; † 5. Novämber 1879 z Cambridge) isch e schottische Füüsiker gsi. Er het e Satz vo Gliichige, die Maxwellsche Gliichige entwigglet, wo d Grundlaage vo dr Elektrizideetsleer und vom Magnetismus bilde. Er het au d Gschwindigkäitsverdäilig vo Gasmolekül, d Maxwell-Verdäilig entdeggt. Im Joor 1861 het er die ersti Farbfoti veröffentligt, as Bewiis für d Theorii vo dr additive Farbmischig.

Dr Maxwell isch dr letschti Verdräter vo dr jüngere Linie vo dr bekannte schottische Familie Clerk of Penicuik. Mit siibenezwanzig het er d Katherine Mary Dewar ghrootet. Si häi aber käini Chinder ghaa. Dr Maxwell isch mit achtevierzgi z Cambridge an Maagechräbs gstorbe.





</doc>
<doc id="47592" url="https://als.wikipedia.org/wiki?curid=47592" title="Max Planck">
Max Planck

Dr Max Karl Ernst Ludwig Planck (* 23. April 1858 z Kiel; † 4. Oktober 1947 z Göttinge) isch e bedütende dütsche Füüsiker uf em Gebiet vo dr Theoretische Füsik gsi. Er gältet as dr Begründer vo dr Kwantefüsik. Für d Entdeckig vom plancksche Wirkigskwantum het er 1919 d Nobelbriis für Füsik vom Joor 1918 überchoo.

Dr Planck het z München und Berlin studiert, isch 1885 uf Kiel, 1889 uf Berlin. Dört het er sich mit dr Straalig vo Schwarze Körper beschäfdigt. 1900 het er si Straaligsformle vorgstellt, wo die Straalig zum erste Mol richdig beschriibe het. Mit däm het er dr Grundstäi für die modärni Kwantefüsik gläit.





</doc>
<doc id="47697" url="https://als.wikipedia.org/wiki?curid=47697" title="Nikola Tesla">
Nikola Tesla

Dr Nikola Tesla (, * 28. Juni/10. Juli 1856 z Smiljan, Kaiserdum Ööstriich; † 7. Januar 1943 z Nöi York, USA) isch en Erfinder, Füüsiker und Elektroääscheniöör gsi. Er het e Hufe Nöierige uf em Gebiet vo dr Elektrotechnik gmacht, bsundrigs vo dr elektrische Energiitechnik, wie d Entwigglig vom ene Süsteem zur elektrische Energiiüberdräägig, wo mä hüte as Zwäifaasewäggselstroom bezäichnet.

Dr Tesla isch in dr Nööchi vo Gospić im hütige Kroatie ufgwaggse und vo 1870 uf s Gümnasium z Karlovac gange. 1875 isch er uf die Technisch Hoochschuel Graz go studiere, het s Studium noch zwäi Joor abbroche und isch denn z Maribor gsi, bis en d Bolizei uf Gospić zrugg gschiggt het. 1880 isch er z Prag gsi, denn z Budapest und isch 1882 uf Bariis, won er sich e baar Möönet um die nöi installierti elektrischi Belüüchtig am Gare de l’Est kümmeret het. 

1884 isch er uf Nöi York und het in dr Firma bim Thomas Alva Edison und het sich mit däm wäge sim Ghalt verstritte. Er het si äigeni Firma gründet und e Boogelampe und e nöiartige Kommutator lo badäntiere. Sini Gschäftspartner häi en betrooge, und 1886 isch d Firma in Konkurs gange. Dr Tesla het denn dr Superintendänt vo dr Western Union, dr Alfred S. Brown, und dr Aawalt Charles F. Peck kennegleert und het mit ene d Tesla Electric Company gründet. Er het sich mit em Zwäifaasewäggselstroom beschäftigt und siibe Badänt überchoo, äins drvoo für e Zwäifaase-Sünchronmaschine. Dr Groossindustrielli George Westinghouse het die Badänt ufkauft. Dr Tesla het denn draa gschafft, wie mä Gliichstroom in Wäggselstroom chönn konvertiere. 1890 het sich in Nordamerika d Netzfrekwuänz vo 60 Härtz, wo dr Tesla iigfüert het und wo au hütte dört üüblig isch, und s Meerfaasesüsteem bi Westinghouse ändgültig duuregsetzt. 

D Idee, wo dr Tesla sis gänze Lääbe lang het welle verwirklige isch gsi, elektrischi Energii ooni Droot mit hochfrekwänte Wäggselströöm z überdrääge. Vorfüerige häi bi Vordrääg spektakuläär usgsee und dr Tesla isch berüemt worde. Noch 1900 si sini Inträsse immer skuriler worde und si Finanzlaag schlächter. 1908 het er d Tesla-Turbine erfunde und dr John Hays Hammond het in sinere nöije Firma inwestiert. Wo aber uusechoo isch, ass mä sä nid cha in Serii broduziere, het sich si finanzielli Laag wider verschlächteret. In de 1930er Joor het er kuum me gnueg ghaa für zum Lääbe, und er het sich mee und mee zruggzooge. Am 8. Januar 1943 isch er im Hotel New Yorker gstorbe.




</doc>
<doc id="47698" url="https://als.wikipedia.org/wiki?curid=47698" title="Höllentalbahn (Begriffsklärung)">
Höllentalbahn (Begriffsklärung)

Höllentalbahn chan folgendes bedüte:
Lueg au:


</doc>
<doc id="47699" url="https://als.wikipedia.org/wiki?curid=47699" title="Alan Turing">
Alan Turing

Dr Alan Mathison Turing OBE, FRS [] (* 23. Juni 1912 z London; †  7. Juni 1954 z Wilmslow, Cheshire) isch e britische Logiker, Mathematiker, Kryptoanalytiker und Informatiker gsi. Er gältet hüte as äine vo de iiflussriichste Theoretiker vo dr früeje Kompiuterentwigglig und Informatik. Dr Turing het e groosse Däil vo de theoretische Grundlaage für die modärni Informazions- und Komputertechnologii usdänggt. Au sini Biidrääg zur theoretische Biologii häi dere d Richdig aagee.

Si Modäll für d Berächebarkäit vo dr Turingmaschine bildet äins vo de Fundamänt vo dr theoretische Informatik. Wääred em Zwäite Wältchrieg het er e wichdigi Rolle bi dr Entzifferig vo de dütsche Funksprüch, wo mit dr Enigma, gspiilt. Dr grösst Däil vo sine Arbäite isch noch em Ändi vom Chrieg ghäim bliibe.

Dr Turing het 1953 äins vo de erste Schachbrogramm entwigglet, aber wil er d Hardweer nid ghaa het, het er alles sälber müesse usrächne. Dr Turing Award dräit si Naame und isch die bedütendsti Uszäichnig in dr Informatik. Dr Turing-Test liiferet es Kriterium zum künstligi Intelligänz iizschetze. 

Wäge sinere Homosexualidäät, wo denn no stroofbar gsi isch und au as Chrankhit gulte het, het men en 1952 psüchiatrisch zwangsbehandlet und en under anderem mit wiiblige Hormon „chemisch kastriert“. Er het au nüm an ghäime Brojekt vom britische Noochrichtedienst döfe schaffe. D Hormonbehandlig het si Körper verwiibligt und er isch depressiv worde. 1954 het er sich seer woorschinlig umbrocht. Im Joor 2009 het sich dr britisch Brömieeminister Gordon Brown offiziell im Naame vo dr Regierig entschuldigt drfür, wie dr Turing behandlet worde isch.





</doc>
<doc id="47810" url="https://als.wikipedia.org/wiki?curid=47810" title="Thomas von Aquin">
Thomas von Aquin

Dr Thomas vo Aquin (* um 1225 uf Schloss Roccasecca bi Aquino in Italie; † 7. Merz 1274 z Fossanova; au "Thomas Aquinas" oder "dr Aquinat"; it. "Tommaso d’Aquino") isch e Dominikaner gsi und äine vo de iiflussriichste Filosoofe und Theologe in dr Gschicht. Er ghöört zu de bedütendste vo de 35 katholische Chilleleerer und het verschiideni Biinääme wie öbbe "Doctor Angelicus" überchoo. Er ghöört zu de Hauptverdräter vo dr Scholastik im hooche Middelalter. Er het e sear umfangriichs Wärk hinderloo und das het as Neuthomismus und Neuscholastik Iifluss bis in die hütigi Zit. In dr römisch-katholische Chille wird er as Häilige vereert.

Dr Thomas het z. B. uuf philosophischer Ebeni versuecht, D Exischtenz vo Gott nochezwiise. Für ihn het s für alli Bewegig im Universum en bewegendi Inschtanz, dr "Erschti Beweger" bruucht. Und dä het er in Gott gseh, en Bewiis für sini Exischtenz. 






</doc>
<doc id="47811" url="https://als.wikipedia.org/wiki?curid=47811" title="Al-Ghazali">
Al-Ghazali

Dr Abū Hāmid Muhammad ibn Muhammad al-Ghazālī (; ; latiinisch Algazel; * 1058 z Tūs bi Maschhad; † 19. Dezämber 1111) isch e persische islamische Theoloog, Filosoof und Müstiker gsi.

Dr Ghazali gältet bis hüte as äine vo de bedütendste religiööse Dänker im Islam. Iim isch z verdanke, ass die aristotelischi Logik und d Syllogistik in die islamischi Jurisprudänz und in d Theologii iigfüert worde isch. In sinere Filosofii het er e religiöös motivierte Skeptizismus verdräte, wo d Woorhäite vom Glaube und vo dr Offebaarig mit de Middel vom filosofische Zwiifel gegen e Woorhetsaaspruch vo dr Filosofie verdäidigt het. Uf dr äinte Site wird er drfür verantwortlig gmacht, ass d Filosofii im islamische Oste undergange isch im Gegesatz zum islamische Spanie, wo si ufblüet het, uf dr andere Site het er d Theologii widerbeläbt.

 Theologii 


 Recht (Fiqh) 


"Lueg au:" http://www.ghazali.org/site/oeuvre.htm




</doc>
<doc id="47866" url="https://als.wikipedia.org/wiki?curid=47866" title="Schiene">
Schiene

Schinnè stôôt für:



</doc>
<doc id="47921" url="https://als.wikipedia.org/wiki?curid=47921" title="Schiene (Schienenverkehr)">
Schiene (Schienenverkehr)

Schinnè sin bi dè Ysebaan lineari Dräg- un Füürigselemènt, welli meischtens paarig un barallel zuè enand im Abschtand vo dè der Spurwitti aagordnet dè Faarwäg für Schinnèfaarzüüg bildè. 

Früèneri Schinnè in demm Sinn sin Spurrillè gsi, längs uusglaiti Baumschtämm odder Holzdillè. Moderni Schinnè sin standardisyrti un gnormti Walzschaalerzüügnis. Si sin in regèlmäßigè, kurzè Abschtänd meischtens uff quer zu dè Faarschpur uusglaitè Baanschwellè us Bedong, Staal, Kunschtoff odder Holz befeschtiget gsi un bildet als Gleis zämmè mit dè Gleisbett-Gründig dè Obberbau von èrè Baanschtreggi.

Um d Faareigèschaftè vo Pferdèkarrè bi schlechtem Untergrund z vobesserè, hèt mo schu im 17. Johrhundert „Schinnèsischteem“ us Holz entwicklet. Selli Holzschinnè hèn s Ysinkè vo dè Wagèräder vohinderet, un ermöglichtet somit d Beförderè vo schwèrè Laschtè unabhängig vom Untergrund. Leider hèn sich selli Holzschinnè als nit seer duèrhaft erwisè. woruf mo aagfangè hèt, nõch anderè geignetè Matrialiè zu suèchè. Z Ängland sin wöhrend dè Induschtryalisiyrig mit sinerè uffstrebendè Ysè- un Staalhèrschtellig neui Schinnèsischteem entwicklet. 
Diè erschtè ysernè Schinnè für Schinnèbaanè sin voglychswyse dünni Blèchschtreifè, wo längs zu dè Faatrichtig barallel ligendi „Straßbäum“ uffgnagelt worrè sin un Gleis bildet hèn. 

Infolge vo Absatzbrobleem hèt im Johr 1767 dè Richard Reynolds, ein vo dè Besitzer vo dè Coalbrookdale-Ysèhüttè, Gussysèbarrè in Blattèform uff Lager. Um selli zwischèzitlich sinnvoll nutzè z könnè, hèt er dômit voschlisseni Holzbolèschinnè vo dè Hüttèbaan uslegè lõ, wo si dè beabsichtigtè Zwèck hervorragend erfüllt hèn. Sell wörd als Geburtsschtund vo dè Ysèschinnè für Faarzüügräder aagluèget.
John Curr hèt 1776 im Steikollèbärgbau i dè Kollègrubbè vo Sheffield Winkelschinnèe y. Sebbi èrschtè Schinn hen alli dè Vordeil, dass Faarzüüg mit normalè Räder uff ènè faarè hèn könnè un nit allei uff d Schinnèfüürig agwisè gsi sin. 
Ab 1770 sin gussyserni Schinnè uff Steiblöck volait worrè,so erschtmols bi dè Derby Canal Railway z Ängland.
Dè Ängländer Ralph Allen hèt i dè 1730er-Johr dè einsitigè Spurchranz erfundè, wo d Wägè sicher uff èm Gleis füüret. Nõch anderè Aagaabè isch dè Spurchranz abber èrscht 1789 ygfüürt worrè.

Mit Yfüürig vo dè Spurchranzräder hèt mo Schinnè mit pilzförmigem Querschnitt mit un ohni unteri Voschtärkig vom Steeg vowendet.
Diè kurzè, gussysernè Schinnè hèn nu è zimli mangelhaftes, für größeri Raddrück (wiè si di graad entschtehendè Lokomotyvè erfordert hèn) unbruuchbares Gleis bildet. 1820 isch es èm John Berkinshaw z Durham glungè, Schinnè durch Walzè z erzüügè un si dõmit also us haltbarerem Matriaal un in großè Längè (dõmols 15 Fuß ängl.) hèrzschtellè.

„Die Querschnittform blieb zunächst noch die gleiche Pilzform und die Unterstützung ebenfalls dieselbe mit gusseisernen Schienenstühlen auf Steinwürfeln. Seltsamerweise glaubte man, auch von der Fischbauchform in Längsrichtung nicht abweichen zu dürfen und walzte mit vieler Mühe die Wellenschiene. So sind diese gewalzten Schienen zuerst auf einem Teil der kleinen Bahn Stocton-Darlington [sic!] (1825) und auf der ersten großem Lokomotivbahn, Liverpool-Manchester (1826–30), verlegt worden.“ (Meyers Konversationslexikon, 1905)

Mitti vom 19. Jh. isch dè Übbergang zu dè vill längerè haltbaarè Staalschinnè erfolgt. So hèn d Vorläufer vo dè hütigè voestalpine ab 1850 èrschti Schinnèköpf uss Schweißysè hèrgschtellt, ab 1857 hèt dè Robert Forester Mushet diè èrschtè Staalschinnè mit èm (Bessemervofaarè) broduzyrt, ab 1862 dè Alfred Krupp sebbigi gliferet un ab 1869 hèn d Vorläufer vo dè voestalpine erschti Schinnè uss SM-Staal (Siemens-Martin-Verfahren{Siemens-Martin-Vofaarè) aabottè.
Eini vo dè älteschtè Staalschinnèformè übberhaupt hèt nu us èm vodicktè Schinnèkopf mit dè Laufflächi un èm senkrächtè Steeg zu dè Voschtyfig un Befeschtigung bschtandè. D Befeschtigung isch è Yschpannig in bsunders gformti Steiquader gsi. Es handlet sich dõby also um è Unterform vo dè Stuèlschinnè. Wègè irer Querschnittsform hèt mo sellè Schinnè au Kopf-un-Steeg-Schinnè odder Pilzschinnè gsait. Dè senkrächti Steeg hèt nu wennig Widerschtand gegè Durrèbiègè botè, dõrum hèt mo si asè witerentwicklet, idemm mo au a dè Untersitè vo dè Schinnè è Vodickig aabrocht hèt. Sèbbi Entwicklig hèt znägscht zu dè unnè bschribbenè Doppelkopfschinnè un spòter, nõch sistematischè Vosuèch, zu dè no hüt gebrüüchlichè Vignolschinne gfüürt.

Wègè dè relativ lychtè Faarzüüg hèn annèdubaki Ysèbaaschinnè wesèntlich wenniger Ufflagepünkt kaa als hüt. Normal sin Stützpunktabschtänd vo ca. èm Metèr gsi. Well s anderersits no nit möglich gsi isch, langi Schinnèbrofyl z walzè, sin villfach gussyserni Schinnè von èm Metèr Längi vowendet worrè. Sell bedütet, dass sebbi Schinnè nur a dè beidè Èndè uffglegè sin. Mit zuènemmendè Radsatzlaschtè hèt sell zu immer größerè Durrèbygigè vo dè bis dörthy vowendetè Pilzschinnè gfüürt, wa zu unruhigem Faarzüüglauf un erhöhtem Voschleiß gfüürt hèt.

In Aaleenig a s bim Bruggèbau gläufigè Brinzyp vom Fischbuuchdrääger isch 1789 vom William Jessop d Fischbuuchschinnè entwicklet worrè. S handlet sich dõby um è jewyls öppè ein Yard (ca. 91 cm) langes Schinnèschtugg, bi dèm d Höchi a dè Untersitè vo dè Èndè zu dè Mitti hy zuènimmt, wodurrè èn höcherè Durrèbiège-Widderschtandsmoment erreicht wörd. Allerdings isch dè Matriaalvobruuch für Fischbuuchschinnè relativ hoch gsi; au lönn si sich nit durchgängig walzè. Mit dè Yfüürig vo kürzerè Stützpunktabschtänd un dè Möglichkeit, längeri Schinnèstugg z walzè, isch selli historischi Schinnèform uffgää worrè.

Keilkopfschinnè sin dè Vignolschinnè zhmli ähnlich. Im Gegèsatz zu sellè sin d Flankè vo dè Schinnèköpf keil- bzw. trapezförmig abgschräägt, ergo nimmt dè Querschnitt vom Schinnèkopf nõch unnè hy ab. Keilkopfschinnè kömmet vorneemlich bi Bergbaanè zum Ysatz. Als Fahrschinnè wörred si byschpillswys bi dè Rychèbachfallbaan z Meiringè vowendet, die übber è zuèsätzlichi, uff dè Schinnèkopf würkendi, Zangèbrèms vofüègt. Diè beidersits am Schinnèkopf aagryfendi Zangèbrèms klammeret sich gwüssermaaßè a d Schinnè aa. Bi dè Pöschtlingerbärgbaan z Linz sin Keilkopfschinnè bis zu dè Erneuerig im Johr 2009 im Ysatz gsi. Zaanschtangè vom Sischteem Strub wörred us Keilkopfschinnè mit höcherèm Kopf gfrääst.

Ybauti Schinnè wörred nu uff dè Innèsitè vo dè Radsätz aagfaarè, also eisitig abgnutzt. Zu dè Erhöhig vo dè Lèbensduèr drüllt mo uff schwach befaarenè Gleis d Schinnè odder duuscht si gegènand uus, damit diè nõ intakti Ußèkantè vo dè Schinnè denn innè z ligè kunnt. Mit dè Doppelkopfschinnè hèt diè Lèbensduèr vo dè Schinnè witer erhöht wörrè söllè, idemm è simmetrischs Brofyl mit je eim Schinnèkopf a Obber- un Untersitè vowendet un mittels Schinnèschtüèl befeschtiget worrè sin. Dõmit hèt mo vir Ybaumöglichkeitè kaa, well diè beidè Schinnèköpf nõchenand als Laufflächi gnutzt un zuèsätzlich d Schinnè nõch èm bschribbenè Vofaarè gegènand duuscht worrè sin. D Erfaarigè hèn abber zeigt , dass d Schinnè mit èm dômoligè Matriaal schu brüchig worrè sin, bevor si zu dè meemôligè Nutzig drüllet wörrè hèn könnè.

Ysebaa-Schinnè wörred us qualidativ hochwèrtigem Staal gwalzt, dõdezuè sin öppè zee Walzdurchgäng nötig. D Schinnè wörred denn bi Bedarf no ènèrè Kopfhärtung unterzogè. Selli beschtôt in èm Abschreckè us dè Walzhitz durch Dauchè in è Härtebad odder induktivs Uffheizè un aaschlièßends Pressluftküèlè vom Schinnèkopf. Nõch èm Uusküèlè folget kaalts Richtè uff èrè Rollèrichtmaschinnè.

Baanschinnè wörred entwedder gly als 120-m-Abschnitt gfertiget odder im Wärk zu Langschinnè voschweißt (tùpischerwys jewyls vir Deilstugg à 30 m). Üüblicher isch abber, Walzlängè à 60 Metèr z voschweißè. International möglich sin mittlerwyl 120 Metèr Walzlängè un bis zu 500 Metèr langi voschweißti Schinnè. Witeres Schweißè bis hiy zu 360-m-Stugg sin möglich. D Langschinnèlogischtik erforderet langi Spezialwagègschpann sowiè meereri barallel operyrendi Krään un isch dõmit aaschpruchsvoller wiè selli für d Kurzschinnè, spared abber düèri Schweißarbetè im Baugleis. Schinnè für ängi Bogèradiè (dütlich unter 300 m), wo nit vor Ort i d Krümmig glait wörrè könnè, wörred evtl. ab Wärk uff è Drèèrollèmaschinnè vorbogè.

Früèner sin d Bahnschinnè s Brotbrodukt vo fascht allè Walzwärk gsi, nu sin d Qualidätsaaforderigè hützudaag so hoch, dass es nu no wènnigi spezialisyrti Schinnèwärk git. Hochi Staalqualidäät, gringi Walztoleranzè un Wirbelschtroom-Oberflächèbrüèfig vo allè Schinnè sin selbschtvoschtändlich worrè. S gröschti Schinnèwalzwärk vo Europa (z Donawitz, Öschterrych) un s einzigi voblibbeni Schinnèwalzwärk vo Dütschland (TSTG Schinnè Tèchnik GmbH & Co. KG) ghöret zu dè Division Metal Engineering vo dè voestalpine AG.

2012 sin weltwit 9,1 Millionè Tonnè Schinnè broduzyrt worrè, dôdrunter 1,5 Millionè Tonnè z Europa. Dè einzig z Dütschland voblibbene Broduzent, "TSTG Schinnè-Tèchnik" soll Èndi 2013 zuègmacht wörrè.

Zu dè gnauerè Bezeichnig wörd z Dütschland d Metermasse vom Brofyl vowendet.
Bi dè Bayerisch Ludwigs-Ysebaan vo Nürnbärg nõch Fürth (1835) isch è Brofyl vo 12 kg/m vowendet worrè. Nõch 1920 hèt dè Ybau vo Schinnèbrofyl mit 49 kg/m (S 49) aagfangè. Diè aktuell bi dè Dütschè Baan AG vowendetè Brofyl wörred im witerè Volauf vo dèmm Artikel nòcher beschribbè.
Im Berych vo dè OSShD (Osteuropäischè Ysebaanvoband) sin au Brofyl mit 65 kg/m (R 65) im Ysatz gsi.

Strõßebaa-Betrièb bauet uff eignem Gleiskörper uffgrund chlynerè Belaschtig meischtens è S-41-Brofyl y, d Baanbetrièb im Daagbau uffgrund vo dè höcherè Belaschtig s Brofyl S 64. Bsunders bi Schmalschpurbaanè kömmet abaer au hüt no nebbè dè Brofyl S 49 s lychtere Brofyl S 33 mit 33,5 kg/m odder deilwys sogar no Brofyl us dè Länderbaanzit (z. B. "Va" in Sachsè) zum Ysatz.

Dè Vordeil vo lychterè Schinnèbrofyl lyg zum einè i dè Matriaalerschparnis, zum anderè abber dõdry, dass bi starkè Schwankigè vo dè Temperadur d Chräft wègè dè Wärmiuusdeenung gringer sin. Sell würkt sich bsunders in engè Gleisbögè uus, wo s bi starkè Temperadurschwankigè zuè Gleislaagefääler kô ka. Iri Nõchdeil sin chlyneri Tragfähigkeit un s gringerè Widderschtandsmoment.

Schinnè wörred generell au nõch irer Güèti klassifizyrt, wom mo als Zuugfeschtigkeit in N/mm messè kaa un mit èm Hèrschteller, dè Brofylbezeichnig un èm Walzjohr i d Schinnè ygwalzt wörd. Üblich sin Güètè vo 700, 800 odder 900. In Einzelfäll wörred au Schinnè mit 1000er, 1100er odder sogar 1400er Güèti hèrgschtellt. Mit höcherer Zuugfeschtigkeit nimmt allerdings nit nu d Voschlyßfeschtigkeit zuè, sondern d Bruchgfôhr stygt ebbèfalls aa.

Im Berych vo dè Dütschè Baan AG wörred hüt drei Brofyltùpè vowendet. Mit 49 kg/m isch des S-49-Brofyl s lychteschte un isch s Regèlbrofyl vo dè Dütschè Rychsbaan un irer Nõchfolger vo 1922 bis 1963. Es isch no uff villenè Streggè vorhandè, wörd abber nu no für wenniger belaschteti Gleis ybaut. Für Schmalschpurbaan, in Strõßè- un U-Baan-Netz wörd sell Brofyl ebbèfalls vowendet. S Standardbrofyl S 54 mit 54 kg/m findet mo uff Hauptschtreggè un Baanhofsgleis. S isch sit 1963 s Regèlbrofyl vo dè Dütschè Bundesbaan. S UIC-60-Brofyl wygt 60 kg/m un wärd sit 1970 i dè Regèl für hochbelaschteti Streggè vowendet, sowoll für hochi Achs- un Zuuglaschtè als au für hochi Gschwindigkeitè. È witeres vo dè UIC gnormtes Brofyl heisst UIC 54 un isch è, dütschè Brofyl S 54 voglychbar. Es wörd vor allem im europäischè Uusland ygsetzt (z. B. Holland).

Im Netz vo dè Dütschè Rychsbaan vo dè DDR isch ès Brofyl R 65 mit 65 kg/m ybaut worrè, wo vo dè UdSSR importyrt worrè isch. S mit èm dütschè S49 voglychbare Brofyl R 50 isch vor allem bi Strõßèbaannetz, abber byschpillswys au bi dè Windbärgbaan benutzt worrè. Für Schmalschpurstreggè isch i dè 1960er Johr zum letschtè Mõll s Brofyl S 33 mit 33 kg/m gwalzt worrè. In U-Baan-Netz isch witerhin s Brofyl S 41 üblich gsi, wo inerè Schinnè S 49 mit voringerter Kopfhöchi entschpricht.

I dè USA wörd s 140-RE-Brofyl (70 kg/m) für stark belaschteti Streggè ybaut.

Für Weichè wörd möglichscht s glyche Schinnèbrofyl wiè für diè aaschlièßendè Gleis vowendet, bi unterschydlicher Belaschtig vo beidè Sträng des vo dè höcher belaschtetè. D Weichèzungè bi Weichè vo dè dütschè Bauart wörred uss bsunderè, asùmmetrischè un i d Höchi voringereti Zungèschinnèbrofyl hèrgschtellt.

Letztlich hèt sich diè um 1830 vom US-Amerikaner Robert L. Stevens entwickleti Breitfuèßschinnè durrègsetzt, wo spòter Vobesserigè durch dè Ängländer Charles Vignoles erfaarè hèt, nõch demm si benamst worrè isch. Si bschtôt us èm breitè, flachè Fuèß, mit demm si üblicherwys mit Spannklèmmè uf Schwellè befeschtigt wörd. Druff stôt senkrächt èn schmalè Steeg, wo a sim obberè Ènd dè Schinnèkopf trait, wo widderum d Laufbaan für d Räder bildet. Im Berych vo dè Dütschè Baan wärd hüt vorwigend s Schinnèbrofyl UIC 60 ygsetzt wörd. Es unterscheidet sich vo älterè Bauformè durch è stärker gwölbti Laufflächi un èn höcherè Steeg. 

Um bi spòterè Gleisbauarbetè Verwechsligè uszschlièßè, wörd au hüt no d Schinnèform un s Hèrschtelligsjohr i dè Steeg ygwalzt. Vignolbrofyl wörred oft mit èm Buèchschtabekürzel, gfolgt von èrè Zaal, benamst. Diè èrscht Zaal stôt für s Gwicht vom Brofyl in Kilogramm pro Metèr. È Gleis vo dè DB samt Chlydeil enthaaltet öppè 132 Tonnè Staal pro Kilometèr.

D Vignolschinnè wörd uff dè Schwellè meischtens unter Zwischèlaage von èrè Unterlags- odder Rippèblattè befeschtiget, wo einersits dè Schinnèfuèß drait un sitlich füürt sowiè zu dè Schwellè hy d Borig un Uusschparigè für d Befeschtigungsschruubè bzw. Fedèrelemènt bereitschtellt. I dè Vogangèheit un bi eifachè Vohältnis wörred d Ufflager au eifach i d Obberflächi vo Holzschwellè yghoblet un d Schinnè mit Schwellèschruubè befeschtiget. Fortschritt bi dè Bedonghèrschtellig hèn bi dè Oberbauform W widder dè Vozicht uff Unterlaagsblattè ermöglichet.

D Rillèschinnè isch meischtens è gwalztes Staalbrofyl, wo bsunders zum Bau vo Gleis für Strõßèbaanè vowendet wörd. Si unterscheidet sich vo dè Vignolschinnè durch di i dè Kopf ygwalzti Rillè. 
D Rillè gwòòrleischtet immer èn freiè Spurkanaal, i demm dè Spurchrantz rollt. Höhèunterschyd vom Faarbaanbelaag bezièhigswys vom Pflaschter wörred so vom Spurchrantz fèrnghaaltè. S Süüberè vom Spurkanaal vo suschtigem Dräck odder Sand isch früèner vo Hilfsbüèzer erlediget worrè, dè sognanntè Ritzèschièber. Hüt erfolgt sell abber maschinell mit Schinnèreinigungsfaarzüüg.

D Füürig vom Schinnèfaarzüüg übernimmt dè Kondagt zwischem Spurchrantz un Schinnèkopf, d Ußèkantè vo dè Rillè diènt im wesentlichè nu èm Schutz gegè unbeabsichtigti Voengig. Sell isch vo allem denn wichtig, wenn s ydeckte Rillègleis durch Strõßèfaarzüüg übberfaarè wörd. In engè Bögè stellt sich durch dè Voschliiß nõch einiger Zit zuèsätzlich è Rückflächèfüürig uff dè bogèinnerè Sitè y. Zur Erhöhig vo dè Ligeduèr wörred deshalb in derartigè Bögè Schinnè mit voschtärkter Rillè volait. Grundsätzlich wörred Rillèschinnè èm Ysatzfall entsprèchend uusgwählt. I dè meischtè Strõßèbaannetz wörred uffgrund vo dè historischè Entwicklig schmaleri Spurchräntz un Radreifè bruucht, druffhy aabassti Strõßèbaa-Rillèschinnè wyset è Rillèwitti von ca. 40 mm uff. In Ysèbaanetz vowendet mo breiteri Spurchräntz un Radreifè, Ysebaa-Rillèschinnè wysè è ca. 60 mm breiti Rillè uff. 

Zu dè Ableitig vo Obberflächèwasser sin bi Rillèschinnè, diè im Faarbaanbelaag ybaut sin, in regèlmäßigè Abschtänd Entwässerigsöffnigè un Wasserkäschtè vorhandè. D Öffnigè wörred erscht nõch èm Ybau vo dè Schinnè gschaffè.

Vor dè Erfindig vo dè Rillèschinnè als Einzelbrofyl sin hüüfig zwei Vignolschinnè mit Fuètterschtugg nebbènand voschruubt worrè (Haarmann-Schinnè, voglychbar mit dè no für Übberwäg gnutztè Bauart Lindau), odder è spezielles Winkelbrofyl (Spurrillèschinnè) isch sitlich an è Vignolschinnè aagschruubt worrè. Au hüt chunnt selli Vofaarenswys deilwys zu dè Aawendig. Für Schinnè S 49 un S 54 sin söttigi Brofyl no gwalzt worrè. 

Diè èrscht Vignol-Rillèschinnè isch im Johr 1880 bi dè Phönix AG im Ruhrort für d Strõßèbaan vo dè Stadt Plymouth gwalzt worrè. Durch diè dappigi Formulyrig vom Phönix-Badent hèn suksessiv au anderi dütschi Staalwärk wiè d Gsellschaft für Staalinduschtry z Bochum 1884 un dè Hörder Voein 1887 nõch lycht abgwandeltè Walzvofaarè d Fertigung uff. Erscht nõch 1900 isch es au uusländischè Walzwärk glungè, Rillèschinnè hèrzschtellè.

Zu dè Aabassig a diè zu dè Sèlbschtzentryrig im Gleis konisch gformtè Laufflächè vo dè Rädder sin d Schinnè im Gleis i dè Regèl zu dè Gleismitti hy gneigt. Selli Neigig wörd entwedder i d Unterlaagsblattè odder i d Schwellè ygschaffet. I dè Vogangèheit hèt s europäische Regèlmaß vo sellerè Neigung, aabasst a langachsschtändigi Zwei- un Dreiachser, 1:20 betrait. Bi Drèègschtellfaarzüüg hèt sich è gringeri Konizität vo dè Radlaufflächè als günschtiger für Voschleiß un Laufruè erwisè. Uffgrund vo irem zuènemendè Aadeil am Faarzüügbeschtand isch diè Regèlneigig vo dè Schinnè öppè sit dè 60er Johr vom 20. Johrhundert, glychzitig mit dè Yfüürig vo schwärè Schinnèbrofyl, uff 1:40 voringeret. Gleis mit 1:20 gneigtè Schinnè findè sich z Dütschland nu nõ in Nebbègleis und uff Nebbèbaanè mit gringer Belaschtung und langer Ligeduèr vom Obberbau.

Senkrächt stehendi Schinnè un zilindrischi Radreifè git s bi einigè Strõßèbaanetz. Zu dè Bauzit isch mo dè Meinig gsi, dass d Selbschtzentryrig durch dè Sinuslauf uffgrund vom gringè Spurschpyl un dè èngè Bogèradiè ohnehy kaum würkt. È bekannts Byschpill für senkrächt stehendi Schinnè un zilindrischi Radreifè isch s Netz vo dè U-Baan Bèrlin. Im Betrièb stellt sich allerdings è konischs Voschleißbrofyl y.

In Weichè un Kreuzungè un bi kurzè Gleisstugg bis 40 Metèr zwischè Weichè stönn d Schinnè bsunders für d Voeifachig vo dè Konschtruktion senkrächt. Bi einigè neuerè Weichèkonschtruktionè isch d Neigig i d Faarflächi vo dè Schinnè ygschaffet. Zwischè Gleis mit senkrächt stehendè un 1:20 gneigtè Schinnè baut mo Übergangsschwellè mit dè Neigig vo 1:40 y.

È zweiti Variantè vo dè Vignolschinnè isch d Kraanschinnè.
Es git unterschydlichi Artè vo Kraanschinnè:

Form A un F nõch DIN 536:
selli sin im Voglych zu dè Schinnè, wo bi dè Ysèbaan ygsetzt wörred, nidriger un hèn èn dickerè Steeg, um dè stärkerè Belaschtig standzhaaltè. Si wörred üblicherwys uff eim durchgängigè witerè Drääger, spezièll von èrè Staalunterlaag, montyrt, wa als „kontinuyrlichi Lagerig“ bezeichnet wörd. 

Vignolschinnè wörred in Uusnaamefäll auch als Kraanschinnè vowendet un dõby oft uff Schinnèschtüèl odder Schwellè montyrt, wa als „diskontinuyrlichi Lagerig“ bezeichnet wörd. Diè diskontinuyrlichi Lagerig wörd dört als zimli aafällig für Schäddè aagluègt. 

Schweri Sonderbrofyl
übberwigend mit dè Bezeichnig MRS sin nit gnormt, wörred bi höcherè Belaschtigè ygsetzt.
Dört git s mittlerwyl è „moderni Variantè“: d Schinnè AS 86.
Si isch us èm Brofyl MRS 87a (mit ebener Raadlaufflächi) asè witerentwicklet, dass durch d Kopfuusrundig, analog Form A, d Chraftyleitig möglichscht wit zu dè Kopfmitti volageret wörd.

Dè Ysatz vo luftbereiftè Faarzüüg hèt deilwys zu neuartigè Schinnèaalaagè mit ebbèfalls neuartigè Füürigs- un Gleiswechsèlsischteem gfüürt.

Einschinnèbaanè benutzet als Schinnè Bedongbalchè mit sitlichè un mittiger Spurfüürig. Für diè sitlichi Spurfüürig gnüèget senkrächt montyrti Flachschtaalbänder, wo d Spurfüürigschräft uff sitlich am Faarzüüg aabrochtè waagrächtè Füürigsrollè übbertrait wörd. Sofèrn d sitlichi Spurfüürig nit au für d Energyzuèfuur bruucht wörd, könnet dõdefür au Holz- un Bedongbalchè vowendet wörrè.
S seltenère Sischteem vo dè mittigè Spuurfüürig wörd bi Faarzüüg vowendet, wo au am allgemeinè Strõßèvokeer deilnemmèt (z. B. Tramway de Nancy). I sellem Fall wörd i dè Faarbaanbelag è Rillè gfrääst, i diè bsunders gformti (meischtens U-förmigi) Schinnè yglôô wörred, i diè dè Füürigszapfè vo dè Faarzüüg iègreift wörd.

Hängend gfüürti Kabinèbaanè wiè d Wuppertaler Schwebebahn{Wupperdaler Schwebebaan hèn übberwigend stäälerni Schinnè, uff dennè d Räder laufet, d Schinnè irersits sin widder a Draaggschtell odder Bedongbalchè uffghängt.

Holzschwellè hèn scho selbscht günschtigi schwingigdämpfendi Eigèschaftè un denebbè è relativ gringi Eigèmasse, sodass si in Staalbruggènè bevorzugt volait wörred. Bi dè Befeschtigung vo Schinnè uff Staal- un Staalbedongschwellè odder Staalbedongblattè wärred zur Schalldämmig a jedderè Befeschtigungsschtell gèrn öppè 5 mm starki Kunschtschtoffblattè unter dè Schinnèfuèß glait. D Klemmig vo dè Schinnè erfolgt durch federndè Druck vo obbè, diè elastischi, dämpfendi Blattè ka an zwei Längskantè hochstehèndi Steeg aufwysè, diè dè Schinnèfuèß au sitlich umfassè. Staalbedongblattè vo modernè Schinnèwäg, ob Strõßè- odder Hochgschwindigkeitsbaanè wörred biswylè durch è geschlossèporigi Schaumschtofflaag drunter un sitlich so umfasst, dass d Körperschallabgaab a dè Untergrund un die Schallabschtraalig nõch obbè reduzyrt wörred. Unterbau, Schinnè, Raadsatz, Drèègschtell un Wagèkaschtè, sowiè Aadryb un Brèmsè stellet è Ketti vo fèdernd vobundènè schwingigsfähigè Massè dar, bi dènnè d Reduktion vo dè Vibration un Schallabschtraalig è komplexi Uffgaab darschtellt.

Im Gegèsatz zu dè vorgnanntè Schinnèformè diènet Stromschinnè weder èm Dräägè no èm Füürè von èm Faarzüüg, sondern dè Vosorgig mit elegtrischer Energy. Dǒdefür wörred spezièlli Stromschinnèbrofyl, glegentlich au aalti, bruuchti Faarschinnè odder anderi Bauformè vowèndet. Uffgrund vo dè notwendigè nidrigerè Widderschtänd kömmet öfters au Stromschinnè us Aluminium zum Ysatz. Zu dè Voschleißminderig exischtyret, byschpillswys bi dè U-Baan Wyn, Aluminiumschtromschinnè mit uffgsetzter Kontagtflächi uss Staal.

Schäddè bi Schinnè könnet voschidni Ursachè haa. Mo unterscheidet grob folgendi Schädè:






</doc>
<doc id="47924" url="https://als.wikipedia.org/wiki?curid=47924" title="Simone de Beauvoir">
Simone de Beauvoir

D Simone de Beauvoir [] (* 9. Januar 1908 as "Simone Lucie-Ernestine-Marie Bertrand de Beauvoir" z Bariis; † 14. April 1986 z Bariis) isch e franzöösischi Schriftstellere, Filosoofin und Feministin gsi. Si isch politisch engaschiert gsi und het e Hufe Romään, Erzääluge, Essey und Memuare gschriibe. Si gältet as Verdrätere vom Existentialismus. Mit iire bäide existentialistische Romään "L'Invitée" (1943; dt.: "Sie kam und blieb") und "Le Sang des autres" (1945), 1984 vom Claude Chabrol as "Das Blut der Anderen" verfilmt, het d Simone de Beauvoir Anerkennig as Schriftstellere überchoo. Dr Wälterfolg "Das andere Geschlecht" (1949) gältet as e Mäilestäi in dr feministische Litratuur und het us ere die bekanntisti Intellektuelli z Frankriich gmacht.











</doc>
<doc id="47926" url="https://als.wikipedia.org/wiki?curid=47926" title="Essay">
Essay

Dr Essei isch e gäistriichi Abhandlig, wo din wüsseschaftligi, kulturelli oder gsellschaftligi Fenomeen belüüchdet wärde. Im Middelpunggt stoot die persönligi Usenandersetzig vom Autor mit em Thema. 
D Kriterie vo dr wüsseschaftlige Methodik cha mä drbii vernoochlässige; dr Autor het also relativ groossi Freihäite. 

D Essei ghööre au zu de schurnalistische Daarstelligsforme. Äänligi Teggstarte, wo mä mänggisch au sünonüüm mit Essei verwändet, si Causerie, Glosse, Kolumne, Drakdaat, Ufsatz und dr schurnalistischi Kommentar und dr Läitardikel.

Dr Übergang zwüschen em Essei und em Aforismus isch fliessend: „Der Essay ist der große Bruder des Aphorismus“.

Dr Begriff chunnt vom franzöösische Wort "essai" (vom latiinisch "exagium") wo bäidi e „Broob, Versuech“ bedüte. Dr Essei as literarischi Form oder Gattig goot uf e franzöösisch Autor Michel de Montaigne (1533–1592) zrugg, won en us dr Adagia vom Erasmus vo Rotterdam entwigglet het.




</doc>
<doc id="47930" url="https://als.wikipedia.org/wiki?curid=47930" title="Noam Chomsky">
Noam Chomsky

Dr Avram Noam Chomsky [] (* 7. Dezämber 1928 z Philadelphia, Pennsylvania, USA) isch en emeritierte Brofässer für Linguistik am Massachusetts Institute of Technology (MIT). Er isch äine vo de bekanntiste lingge Intellektuelle uf dr ganze Wält und sit de 1960er Joor äine vo de prominäntiste Kritiker vo verschidnige Aspäkt vo dr Politik vo de Veräinigte Staate.

Dr Chomsky isch äine vo de bekanntiste amerikanische Sproochwüsseschaftler (Linguiste) in dr Gegewart. Er het d Wüsseschaftsdiszipline Linguistik, Kognizioonswüsseschafte und Informatik verbunde und het vor allem in dr zwäite Helfti vom 20. Joorhundert iiri Entwigglig stark beiiflusst. Sini Biidrääg zur allgemäine Sproochwüsseschaft und sini Modäll vo dr generative Transformazionsgrammatik häi dr Strukturalismus veränderet, wo bis denn in de USA vorgherrscht het. Er het dr Behaviorismus jritisiert und so dr Ufstiig vo dr Kognizioonswüsseschaft gförderet. Mit däm isch dr Chomsky zun ere zentrale Figur in dr wüsseschaftlige Diskussioon worde, vor allem in dr heftige Debatte mit sim ehemoolige Schüeler George Lakoff in de 1960er und 1970er Joor, wo as "Linguistics Wars" bekannt worde isch. Die Debatte het sich uf d Filosofii, d Kognizioonswüsseschaft, d Informatik (dr Chomsky het u. a. e Hierarchii entwigglet, wo as Chomsky-Hierarchii bekannt worde isch) und uf politischi Aspäkt usgwitet. Zu sine bedütendste medietheoretische Arbäite ghöört d Entwigglig vo dr Theorii vom "Propagandamodell" zämme mit em Edward S. Herman, wo die manipulative Iiflüss vo wirtschaftlige Inträssegrubbe mit Hilf vo de Massemedie uf demokratischi Gsellschafte söll erklääre. 

Dr Chomsky het dr Vietnamchrieg kritisiert und die amerikanisch Usse- und Wirtschaftspolitik und isch as Kapitalismus- und Globalisierigskritiker uf dr ganze Wält bekannt worde. Noch em Arts and Humanities Citation Index vo 1992 isch dr Chomsky zwüsche 1980 und 1992 die lääbugi Person gsi, wo uf dr ganze Wält am hüfigste zitiert worde isch. Er het sich as "libertääre Sozialist" mit Sümpathie für e Anarchosyndikalismus bezäichnet und isch Mitgliid vo dr Industrial Workers of the World und vo dr Internazionale Organisazioon für e Partizipatorischi Gsellschaft (IOPC).










</doc>
<doc id="47931" url="https://als.wikipedia.org/wiki?curid=47931" title="Ibn Chaldun">
Ibn Chaldun

Dr Ibn Chaldun (, mit vollem Naame "Walī ad-Dīn ʿAbd ar-Raḥmān ibn Muḥammad ibn Muḥammad ibn Abī Bakr Muḥammad ibn al-Ḥasan"; * 27. Mai 1332 z Tunis; † 17. Merz 1406 z Kairo) isch en islamische Historiker und Politiker gsi. Er isch von ere arabische Familie us Al-Andalus abgstammt, wo scho dört mit dr Herscherfamilie vo de Hafside verbandlet gsi isch.
Am Aafang vo sim monumentale Wärk " schribt er si Naame: Abd ar-Rahman ibn Muhammad ibn Chaldun al-Hadrami .
Noch em islamische Kaländer falle d Geburts- und d Doodesdate uf dr 1. Ramadān 732 bzw. 25. Ramadān 808. D Art, wie dr Ibn Chaldun gsellschaftligi und soziali Komflikt aagluegt und beschriibe het, macht in zum ene Vorlöifer von ere soziologische Dänkwiis.

Usser sinere Universalgschicht, em ", het dr Ibn Chaldun nume wenig anders verfasst, und er het die andere Schrifte in sinere Autobiografii nid emol erwäänt.
Si ersts Buech isch e zämmefassende Kommentar zur Theologii vom Faḫr ad-Dīn ar-Rāzī (1351) und isch hüte in dr Bibliothek vom Escorial. E Wärk über e Sufismus (islamischi Müstik), , isch öbbe 1373 z Fez entstande. 
S " (dr vollständig Ditel isch ) isch sis Hauptwärk, wo as Gschicht vo de Berber aagfange het und eso erwiteret worde isch, bis es zur „Uniwersalgschicht“ in siibe Büecher worde isch. 
Dr erst Band, d "" , isch wichdiger as d Uniwersalgschicht sälber, wo die andere Bänd umfasst. Dr Ibn Chaldun het as erste in dr islamische Kultur e Wüsseschaft entwigglet, wo zum Thema d Analüüse vo der islamische Gschicht ghaa het und wo ganz uf Daatsache basiert isch.




</doc>
<doc id="47934" url="https://als.wikipedia.org/wiki?curid=47934" title="John Maynard Keynes">
John Maynard Keynes

Dr John Maynard Keynes, Baron Keynes [] (* 5. Juni 1883 z Cambridge; † 21. April 1946 z Tilton, Firle, East Sussex) isch e britische Ökonom, Politiker und Mathematiker gsi. Er ghöört zu de bedütendste Ökonome im 20. Joorhundert. Sinere Wirtschaftstheorii het mä dr Naame Keynesianismus gee. Sini Ideä beiiflusse au hüte no die ökonomische und politische Theorie.
Mit sinere Allgemeine Theorie der Beschäftigung, des Zinses und des Geldes (1936) het er d Makroökonomii für immer veränderet und es wird hüfig as s iiflussriichste wirtschaftswüsseschaftlige Wärk im 20. Joorhunderts zitiert. D Wältwirtschaftskrise het e groosse Iidruck gmacht uf e Keynes und er het mit däm Buech sini Kollege welle überzüüge, as mä e makroökonomischi Wirtschaftstheorii bruchi, wo vo Grund uf nöi isch und wo din dr Staat en entschäidendi wirtschaftspolitischi Rolle spiilt, im Geegesatz zur Laissez-faire-Määrtwirtschaft vom klassische Liberalismus. Sini Ideä häi dr Grundstäi für e hütig Keynesianismus gläit und d Ökonome us dere Schuel häi si immer witerentwigglet, au wenn si hüte für d Erkläärig vo langfristige Effekt skeptisch beurdäilt wärde.

Die zentrali Botschaft vo sinere "General Theory" bestoot din, ass s määrtwirtschaftlige Süsteem au bi flexible Briis und Löön nit automatisch zur Vollbeschäftigung tendiert, wie s s Saysche Theorem behauptet. Vilmee cha s langi Zit im ene Zuestand vo dr Underbeschäftigung stecke bliibe. Im ene sonige Fall söll dr Staat (d Regierig und Notebank) finanz- und gäldpolitischi Middel aawände, zum die gsamtwirtschaftligi Noochfroog wider uf es Nivoo bringe, wo s wider Vollbeschäftigung git. Was mikroökonomisch cha sinnvoll si, isch im makroökonomische Kontext mänggisch ganz falsch.

Dur die makroökonomischi Politik söll d Noochfroog beiiflusst wärde, wil die s Nivoo vo dr Brodukzioon und vo dr Beschäftigung bestimmt, und erst bi Vollbeschäftigung wird das dur die vorhandene Ressurse begränzt. Säll isch dr Fall, wo sich die neoklassischi Theorii bi iire gsamtwirtschaftlige Ussaage druf beziet, ooni dass si die Begränzig duet verdütlige.

Die gsamtwirtschaftligi Noochfroog setzt sich us em brivate Konsum, de brivate Investizione (do drmit si immer Sachinvestizioone gmäint), de Export und dr staatlige Noochfroog zämme.

Wenn d Lüt iigwändet häi, ass sich sini Theorii nume uf die churzfristigi Sicht chönn bezie, het er gsäit: «In the long run we are all dead» (Uf langi Sicht si mer alli dood).



Biografie

Iifüerige in si Theorii vo dr Beschäftigung, vom Zins und vom Gäld

Kritik



</doc>
<doc id="47937" url="https://als.wikipedia.org/wiki?curid=47937" title="Räbenlicht">
Räbenlicht

As Rääbeliechtli bezäichnet mä im alemannische Ruum e dradizionelli Ladäärne, wo us Herbstrüebe gschnitzt wärde. D Rüebe häi im Middelalter die gliich Stellig in dr Grundernäärig ghaa wie hützudags d Härdöpfel. Hüte het d Rüebe iiri Bedütig as Grundnaarigsmiddel aber verloore. Früener, wenn im Novämber die letschte Fäldfrücht gäärntet worde si, häi d Chinder in verschidnige Schwizer Kantöön sonigi Ladäärne gmacht.

Mä vermuetet, ass dr Bruuch, wie au s angelsäggsische Halloween, uf äänligi, vorchristligi Brüüch vo de Kelte und Römer zruggoot, wo in dr Jooreszit, wo d Dääg immer chürzer und dünkler wärde, mit Liecht d Gäister vo de Doote häi welle verdriibe.

D Liechtli wärde us Rüebe gschnitzt. Zerst schniidet mä oobenooche e Däil ab, macht e Deggel drus mit eme Loch din, für dass die warmi Luft vo dr Cherzi uuse chaa, und denn duet mä d Rüebe mit eme Löffel ushööle bis d Wand no öbbe äi bis zwäi Santimeter dick isch. Denn schniidet mä mit eme spitzige Mässer Süsche us dr veielette Hut uuse. As Süsche nimmt mä dradizionell hauptsächlich d Sunne, dr Mond und d Stärn, wo au in de Liedli vorchömme, wo an de Umzüüg gsunge wärde.

Früener häi d Chinder daas dehäim mit dr Familie gmacht, hützudags mache sis eender in örtlige Jugendveräin, in dr Schuel und im Chindergarte. D Rüebe bechunnt mä vilmol vo dr Schuel oder vo örtlige Verkeers- oder Gwärbveräin über.

Mä chnüpplet drei Schnüer an d Rüebe und bindet si mit ene am ene Stägge aa und steggt e Cherzli dri. D Chinder zünde sä denn aa und laufe mit dene Rääbeliechtli am Oobe wenn s dunggel wird, dur d Stroosse und s Liecht schiint vor allem dört duure, wo e Süsche uusegschnitte worde isch. Wil hützudags d Stroosse guet belüüchdet si, schaltet mä vilmol an äim Oobe im Novämber für e Rääbeliechtliumzuug d Stroosseladäärne ab. Noch em Umzuug wärde d Rääbeliechtli ins Fänster gstellt, bis d Cherze aabebrennt isch. Vilmol wärde d Umzüüg in dr Familie oder dr Noochberschaft jeede Oobe widerhoolt, bis dass d Liechtli ganz verschrumpflet si.

An de Umzüüg singt mä Lieder, wie öbbe die schriftdütsche "Ich geh mit meiner Laterne" und "Laterne, Laterne, Sonne, Mond und Sterne" oder s alemannische "Rääbeliechtli, wo gasch hii?".

Dr Bruuch isch relativ jung. In vile Geegende wärde organisierti Rääbeliechtliumzüüg erst sit e baar Joorzäänt gmacht, z Lieschtel zum Bischbil sit de 1970er Joor und in dr Stadt Baasel sogar erst sit öbbe 1990.





</doc>
<doc id="47938" url="https://als.wikipedia.org/wiki?curid=47938" title="Bocholtz (Ortsteil)">
Bocholtz (Ortsteil)

Bocholtz (Bóches) isch es dorf im südöschtliche teil vom limburgische hügelland und isch teil vor gmeind Simpelveld in de Niderlande.

Aachen ligt südöschtlich vo Bocholtz und Parkstad (Heerlen (Heële) und Kerkrade (Kirchroa)) nordöschtlich, weschtlich sind nur chlini dörfer und ortschafte im Mergelland. Drum isch d schrift uf em schild: "Bocholtz / Bóches Gemeinde Simpelveld, pforte vom Mergelland". Geografisch gseh ligt Bocholtz uf de gliche linie wie Maastricht (Mestreech /məsˈtʁeːç/), d hauptstadt vor provinz Limburg.

Siit 1982 hät Bocholtz ufghört e selbschtständigi gmeind z si. Au de name vom dorf isch verschwunde nach de fusion am 1. januar 1982.


</doc>
<doc id="48042" url="https://als.wikipedia.org/wiki?curid=48042" title="John Locke">
John Locke

Dr John Locke [] (* 29. August 1632 z Wrington bi Bristol; † 28. Oktober 1704 z Oates, Epping Forest, Essex) isch en iiflussriiche änglische Filosoof und Vordängger vo dr Ufkläärig gsi.

Dr Locke gältet allgemäin as dr "Vater vom Liberalismus". Er isch zämme mit em Isaac Newton und em David Hume dr Hauptverdräter vom britische Empirismus. Näben em Thomas Hobbes (1588–1679) und em Jean-Jacques Rousseau (1712–1778) isch er au äine vo de bedütendste Verdraagstheoretiker in dr früeje Faase vom Zitalter vo dr Ufkläärig.

Si politischi Filosofii het d Unabhängikäiserkläärig vo de Veräinigte Staate beiiflusst, iiri Verfassig und au d Verfassig vom revoluzionääre Frankriich und über dä Wääg in groossem Maass die mäiste Verfassige vo liberale Staate. In sim Wärk "Two Treatises of Government" argumentiert dr Locke, ass e Regierig nume denn legitim isch, wenn si d Zuestimmig vo de Regierte het und d Naturrächt Lääbe, Freihäit und Äigedum duet beschütze. Wenn die Bedingige nit erfüllt si, häi d Underdaane e Rächt uf Widerstand gege die Regierende.



</doc>
<doc id="48045" url="https://als.wikipedia.org/wiki?curid=48045" title="Jean-Jacques Rousseau">
Jean-Jacques Rousseau

Dr Jean-Jacques Rousseau [] (* 28. Juni 1712 z Gämf; † 2. Juli 1778 z Ermenonville bi Bariis) isch e franzöösischsproochige Schriftsteller, Filosoof, Pedagoog, Naturforscher und Komponist in dr Zit vo dr Ufkläärig gsi. Dr Rousseau het groossen Iifluss uf d Pedagogik und die politischi Theorii im spoote 18. Joorhundert ghaa, aber au no im 19. und 20. Joorhundert in ganz Öiropa. Er isch e wichdige Wäägberäiter vo dr Französische Revoluzioon gsi. Si Wärk Däil vo dr franzöösische und öiropäische Litratuur- und Gäistesgschicht, wo mä nid ooni es chaa.

Dr Rousseau het die menschligi Gschicht as e Niidergangsbrozäss aagluegt, und het s eso zum erste Mol 1749 im "" („Abhandlung über die Wissenschaften und die Künste“) beschriibe. In politischer, pedagogischer und lääbensbraktischer Hiisicht sig e radikal nöis Dänke und Handle nöötig. Was dr Rousseau vo zitgenössische Gschichtsdänker wie de Turgot und dr Condorcet underschiide het, wo iirersits die negative Site vom Fortschritt nid abglügnet häi, isch dr Umstand, ass äär sonigi Begläiterschiinige nit as Nääbefolge aagluegt het, sondern er het die menschligi Vernumft sälber drfür verantwortlig gmacht, ass si grad s Geegedäil vo iire guete Absichte füürebrocht het. D Grundlaag vo dr Ethik cha also nit d Vernumft si sondern dr Instinkt. Dä soziali Instinkt het mä as Erzier bim Chind müesse sterke und es vor de schlächte Iiflüss vo dr korrupte Gsellschaft beschütze.

Usgoobe

Iifüerige:
Verdiefige:



</doc>
<doc id="48047" url="https://als.wikipedia.org/wiki?curid=48047" title="Maultasche">
Maultasche

Mauldascha send gfüllde Däschle odr Rolla vo Nudeldoig.

D Füllung isch a Mass aus Brät odr Hackfloisch ond alde Weckle (ähnle wia fir Floischküachle) mid Bolla ond Schpinat. Macha ka mr se auf vrschiedene Arda, zom Beischpil en ara Floischbrüh hoiss macha odr en Schdroifa schneida ond aaröschte, wahlweis no a Ei driber. Maultasche send ois vo de schwäbische Nationalgrichd. 

Dr Nudldoig muaß so denn sei, dass d Fillong durchscheind. S Broblem bei Mauldascha aus dr Fabrik isch, dass des do ned gohd. Au kaa ma koin Mehldoig nemma ond muaß en Doig mid Griaß nemma, drmid se feschd bleibad.

Om se an d Aaschbrüch vo de Leid aazbassa, mached se heid au Mauldascha, mo blos Rendfloisch dren hen, abr au ganz ohne Floisch – fegedarisch – sen.

D Mauldascha hoissad au "Herrgottsbscheisserle" weil ma se en dr Faschdazeid – ma siechd jo koi Floisch – hod essa kenna 

D Margarete von Tirol-Görz (* 1318 en Tirol, † 3. Oktober 1369 en Wien) mo d Dochdr vom Heinrich Herzog vo Kärnten ond Graf vo Tirol ond Görz aus seinr Ehe mid dr Adelheid vo Braunschweig ond Gräfin vo Tirol ond Görz gwea isch, hod ma au "Margarete Maultasch" ghoissa. 

S geid en Tirol au a Burg Maultasch.



</doc>
<doc id="48051" url="https://als.wikipedia.org/wiki?curid=48051" title="Nesenbach">
Nesenbach

Dr Nesabach entschpringt en Vaihinge ond verläuft über Kaltetal ond Heslach zom Schloßpark ond no weiter Richtong Berg. Sehe dud mr do allerdings nix drvo, weil der scho seit langer Zeit vrdolt ond an Doil vo der schtuttgarter Kanalisatio isch. Früher isch er a wichtige Quelle für Drenk- ond Brauchwasser gwä ond hot a baar Mühle otriebe.


</doc>
<doc id="48053" url="https://als.wikipedia.org/wiki?curid=48053" title="Schwäbische Kehrwoche">
Schwäbische Kehrwoche

Untr a Kährwoch vrstoad mr im wesetliche a wechentlich widrkährends Eroignis im Schwoabeländle, wo mr sei Grundschtig (zumeischt au d'anliegend Schtroaß) seibert.
Moischt wird mit em Bähse vorgange doamit koi Bläddr meh ufem Hof ummanand flacket. Groaßteils wärät au glei d'Pflänzle vom Trottoir (au Burgerschtoig gnannt) aufgläse.
D'Kährwoch würd moischt au als a klois Wättbewerble zwische dr Noachbar gsehe, wo der gwonne hoat, wo dr sauberschte Hof samt Trottoir hoat.
Oals Kennzoiche diahnt moischt au a klois Schildle mit dr Aufschrift "Kehrwoche" (Kährwoch) o.Ä..
Undr guade Noachbar tuaet die moischte Leid au amoal fir dr andre kähre.

Zr Kährwoch ghärt u. A. folgendehs:



</doc>
<doc id="48057" url="https://als.wikipedia.org/wiki?curid=48057" title="Wendrsonn">
Wendrsonn

Wendrsonn isch a Band aus em Lendle, wo frei noch em Moddo "Mir können fei auch Hochdeutsch, wellad aber net!" ihre schwäbische Musig mached. Egal, ob se als Hauptakteur oder als Vorprogramm vom Joe Cocker oder Roger Hodgeson auftreted, s isch älleweil fier guate Laune gsorgt. Ma ka scho sage, dass se em Moment oine vo de bedeidenschte schwäbische Bands send.

Biggi Binder als Sengere, hot vorher bei zwoi andere Bands gsonge ond au scho a Solo CD aufgnomma. Dr Stricker Markus isch dr kreative Kopf ond Orgelmusiger. Vorher hot er scho Kammerchör gleitet ond bei "barbed wire" gschbielt. Dr Marquardts Klaus isch en schdierter Geiger aus em Remsdal. Dr Micha Schad isch dr Gittareschbieler, manche vergleiched en mit em Clapton oder em Santana. Dr Ove Bosch isch dr Bassischd ond dr Heiko Peter der Drommler vo Wendersonn.

S hoisst, die Idee zu Wendersonn sei vom Wolle Kriwanek komme, wo zom Stricker Markus gmoind hot, er soll doch au mol ebbes deitschs mache. S hot dann allerdings no meh wie a Johr dauret, bis ebbes draus worde isch. Dr Name Wendersonn isch an ma kalte Wenderdag entstande, wo sich d Sonn en dr gfrorene Lache schbiegled hot.





</doc>
<doc id="48059" url="https://als.wikipedia.org/wiki?curid=48059" title="Pfadfinder">
Pfadfinder

E Pfadfender ischt e Aagheriger vo dr Pfadfenderbewegong. Die erschde Pfadfendergrubba send vor iber hond'rd Johr in England 1907 vom Lord Robert Baden-Powell (BiPi) gründed worda. Des isch en General gwesa, wo fir England en India ond in Süafrika gwesa isch. Der hot uff ra Insel s'erschde Zeldlager für Buaba gmacht. D'r BiPi hot no au a Buach gschriba, wo 1908 onder dem Titel „Scouting for Boys“ rauskomma isch.
Kurz druff hats au en Deitschland no scho Pfadfender gebba. Des Buach vom BiPi hot m'r schnell ibersezd ond scho 1909 of Deitsch verkaufd. Ond no send scho vor am erschda Krieag en faschd elle deutschbrachige Lender Grubba entschdanda, wo sich no en underschiedliche Organisationa zammado hend. Do hots no Evangelische ond Kaddolische gebba ond fir Buaba ond Mädla au getrennd.
Em dridda Reich send elle Pfadfenderorganisationa verboda worda. Elle Mitglider aus de Grubba send en'd Hitlerjugend eiglidert worda. Elle Verbend, wo an a Kirch ogschlossa warat, hen sich a bissle lender oabhängig halda kenna, aber 1938 send die no au von d'r Geschdabo verboda worda.
Em zwoida Weldkrieag send au elle Pfadfenderverbend en denne Lender verboda worda, wo Deitschland besetzt ghet hot.

Noch em zwoida Weldkrieag send die Organisationa wieder aufbaud worda. Blos d Russe hen s en ihre Besatzungszone ned erlaubt. Au schbäder en d'r DDR send Pfadfender emmer verboda gwesa, weil's dort jo d' FDJ ond d'Thälmanngrubba gebba hot, wo sich ihr Programm von de Pfadfender abguckt hen.

So en de 70er ond 80er Johr hen sich die meischde Pfadfenderverbend fir Buaba ond Mädla ognäherd ond hen sich zamma do.

Nochdem 1990 d' Mauer weg gwesa isch, send au en d'r ehemalige DDR Pfadfedergrubba endschdanda. Die meischde hen sich Organisationa ogschlossa, wo's au en d'r Bunderrebubligg scho gebba hot. Aber s'send au oigaschdendige Verbend endschdanda.

Ogfähr gleichzeidig dod'rmid send freikirchliche Pfadfenderverbend endschdanda, wie zom Beischbil d' Royal Rangers odder d' chrischdliche Pfadfender der Adventjugend.
En d'r Nordelbischa Kirch (Hamburg ond Schleswig-Holschdei) wachst seit 1996 d'r Ring vo Evangelische Gemeindepfadfender. Emmer meh Kirchagemeinda ibernemmat Pfadfenderei als Methode fir ihr Kender- ond Jugendarbeid.


Weltpfadfenderbewegong

"Deitschland"
"Liechtestoi"
"Öschterreich"
"Schweiz"


</doc>
<doc id="48169" url="https://als.wikipedia.org/wiki?curid=48169" title="Jean-Paul Sartre">
Jean-Paul Sartre

Dr Jean-Paul Charles Aymard Sartre [] (* 21. Juni 1905 z Bariis; † 15. April 1980 z Bariis) isch e französische Romancier, Dramatiker, Filosoof und Publizist gsi. Er gältet as dr Hauptverdräter vom Existentialismus und as Paraadefigur vo de franzöösische Intellektuelle und Marxiste im 20. Joorhundert. Sit er fümfezwnzgi gsi isch, isch er mit dr Simone de Beauvoir liiert gsi.

Si Wärk het en Iifluss ghaa uf d Soziologie, uf die Kritischi Theorii, die Post-koloniali Theorii und d Literatuurkritik. S
1964 het er dr Nobelbriis für Litratuur überchoo, het en aber no im voriine scho abgleent, wil er wien er gsäit het, scho immer offizielli Eereige abgleent häig und nid zun ere Instituzioon well wärde.
Im Sartre si zentrali Idee isch ass dr Mensch drzue verurdäilt sig, frei z sii und dass wil s käi Schöpfer gääb, es au käi Essänz vor dr Existänz gääb. Dr Mensch sig dorum vollständig verantwortlig für was er macht und chönn sich nid drmit uusereede, ass es in sinere Natur wurd lige. Authentizidäät und Indiwidualidäät müesse verdient wärde und was dr Mensch authentisch machi, sig nid s Wüsse, sondern s Erlääbe. Mid em Dood höör dr Mensch uf, as Indiwiduum z existiere und bechiem en Objekt für d Wält usserhalb von em.
Dr Sartre het sini Ideä nid nume in filosoofische Wärk wie sis Hauptwärk "L'Être et le néant" (Das Sein und das Nichts, 1943) usgarbäitet, sondern au in Romään wie "La Nausée" (1938) und in Theaterstück wie "Les mouches" (Die Fliegen, 1943) oder "Huis clos" (Geschlossene Gesellschaft, 1944.)





</doc>
<doc id="48171" url="https://als.wikipedia.org/wiki?curid=48171" title="Karl Münchinger">
Karl Münchinger

Dr Karl Münchinger (* 29. Mai 1915 z Stuegert, wo-nr am 13. März 1990 au gschdorba ischt) ischt a deitscher Dirigent ond Musik-Pädagog gwäa. 

Dr Karl Münchinger ischt am 29. Mai 1915 als Soh vom Archidekda Karl-Wilhelm Münchinger z Stuegert uff d Welt komma. En seira Hoimetstadt isch’r uff s Karls-Gimnasiom ganga, wo-nr au s Abidur gmacht hôt. Dô drnôch hôt’r en Stuegert an dr "Hochschule für Musik und darstellende Kunst" Musik studiirt. Finanziirt hôt’r sei Studiom zo-ma graußa Doil durch sei Tädichkeit als Chorleiter ond Organischt an dr Stuegerter Martinskirch. Schbäter isch dr Münchinger zom Professr Hermann Abendroth nôch Leipzig ganga ond hôt deet sei Studiom abgschlossa. Em Jôhr 1945 – also kurz nôch-em Zwoida Weltkriag – hôt’r en seira Hoimetstadt s "Stuttgarter Kammerorchester" grindet. S hôt et lang dauret, ond des Orkeschtr ischt en ganz Eiropa – bald au ibr sellen Erdteil naus – bekannt wôrra. Scho Viir Jôhr schbätr hôt’r mit deam Klangkerper z Paris sei erschts Konzert em Ausland dirigiirt. 1953 isch dr Münchinger zom Professr ernannt wôrra. Elf Jôhr nôch dr Grendong vom "Stuttgarter Kammerorchester"(1956) isch dr Münchinger mit seine Musiker uff Japan-Tournee ond 1961 uff a Tournee durch d Sowjetunion ganga. 





</doc>
<doc id="48172" url="https://als.wikipedia.org/wiki?curid=48172" title="Horacio Cartes">
Horacio Cartes

Dr Horacio Manuel Cartes Jara (* 5. Juli 1956 z Asunción) isch e paraguayische Unternäämer und Politiker. Sit em 15. August 2013 isch er Präsident vu Paraguay.

Vo de 1990er Joor isch dr Cartes Undernäämer und het e Firmeimperium us Banke, Dubak-, Getränk- und Lääbensmittelfirme und Handelsundernääme ufbaut. Er isch Bresidänt vom Fuessballklub Libertad. 

Dr Cartes isch äine vo de riichste Lüt in Paraguay.

Dr Cartes isch erst 2009 Mitgliid vo dr rächtskonservative Colorado-Bardei worde. Im Novämber 2010 het er die innerbardeiligi Beweegig "Honor Colorado" gründet, und isch bi de intärne Waale im Dezämber 2012 zum Bresidäntschaftskandidat vo sinere Bardei gweelt worde.

Im April 2013 isch dr Horacio Cartes mit 45,8 % vo de Stimme zum Staatsbresidänt gweelt worde. Am 15. August 2013 het er s Amt übernoo.


</doc>
<doc id="48282" url="https://als.wikipedia.org/wiki?curid=48282" title="Adam Smith">
Adam Smith

Dr Adam Smith (täift am 5. Juni/16. Juni 1723 z Kirkcaldy, Grofschaft Fife, Schottland; † 17. Juli 1790 z Edinburgh) isch e schottische Filosoof gsi und e Pionier vo dr politische Ökonomii. Er isch äine vo de wichdigste Verdräter vo dr schottische Ufkläärig. Am bekanntiste isch dr Adam Smith für sini zwäi Wärk: "Die Theorie der ethischen Gefühle (The Theory of Moral Sentiments)" (1759) und "Wohlstand der Nationen – Eine Untersuchung seiner Natur und seiner Ursachen (The Wealth of Nations, An Inquiry into the Nature and Causes of the Wealth of Nations)" (1776). "Wohlstand der Nationen" wird as si "magnum opus" aagluegt und isch s erste modärne Wärk über Ökonomii. Dr Smith ghöört au hüte no zu de iiflussriichste Dänker in däm Fäld.

Dr Smith het Filosofii an dr Uniwersidäät Glasgow und am Balliol College, Oxford studiert, won er äine vo de erste Studänte gsi isch, wo vo de Stipändium profitiert het, wo dr John Snell iigfüert het. Won er fertig studiert het, het er an dr Uniwersidäät Edinburgh mit Erfolg öffentligi Vorlääsige abghalte und denn wäärend dr schottische Ufkläärig mit em David Hume zämmegschafft. Dr Smith isch z Glasgow Brofässer für Filosofii worde und het si "Die Theorie der ethischen Gefühle" afo schriibe. Spööter isch er dur ganz Öiropa gräist und het die Intellektuelle vo sinere Zit kennegleert. Wider dehäi het er denn zää Joor lang am "Wohlstand der Nationen" gschafft und es isch 1776 uusechoo. Er isch 1790 im Alter vo 67 gstorbe.


"Voll-Faksimile-Uusgab"




</doc>
<doc id="48284" url="https://als.wikipedia.org/wiki?curid=48284" title="Doris Lessing">
Doris Lessing

D Doris Lessing, CH (* 22. Oktober 1919 z Kermānschāh im Iran; † 17. Novämber 2013 z London; uf d Wält cho as "Doris May Tayler") isch e britischi Schriftstellere gsi. Im Joor 2007 het si dr Nobelbriis für Litratuur überchoo.

D Doris Lessing isch 1919 z Kermānschāh im Iran uf d Wält cho, wo iire Vater bi dr Imperial Bank of Persia gschafft het. 1925 isch d Familie in die britischi Kolonii Südrhodesie (hüte Simbabwe) züüglet, wo si uf em Land en eender ermligs Lääbe gläbt häi. D Lessing isch uf d Girls High School in dr Hauptstadt Salisbury (em hütige Harare) gange. Wo si vierzääni gsi isch, het si ufghöört leere und isch e Chindermäitli und denn e Sekretärin worde.

Im Joor 1939 het si dr Frank Charles Wisdom ghürootet und mit em zwäi Chinder ghaa. 1943 het si sich lo schäide und d Chinder si bim Vater bliibe. 1945 het si dr dütsch Emigrant Gottfried Lessing ghürootet und mit em e Soon, dr Peter, ghaa. 1949 häi si sich lo schäide. Dr Peter isch bi iire bliibe und si het sich um en kümmeret, won er chrank worde isch, bis er e baar Wuche vor iire gstorbe isch.

Iiri „afrikanischi Dragödie“ "The Grass Is Singing" vo 1950 het sich mit dr Frau in Zentral- und Südafrika befasst, wo die wissi Minderhäit gherrscht het, und mit dr Rassefroog. Dä Roman het dr Doris Lessing iiri literarischi Reputazion verschafft. Iire bekanntist Roman isch "Das goldene Notizbuch", wo 1962 erschiine isch.

Mä däilt iir Schaffe in drei Periode ii:






</doc>
<doc id="48390" url="https://als.wikipedia.org/wiki?curid=48390" title="Württembergische Blätter für Kirchenmusik">
Württembergische Blätter für Kirchenmusik

Bei de Württembergische Blätter für Kirchenmusik, uff Schwäbisch "Wirdabergische Bledder fir d Kirchamusik", handlet sich’s om a Zeitschrift, wo vom "Verband evangelische Kirchenmusik in Württemberg, Verband der Chöre, Kirchenmusikerinnen und Kirchenmusiker e. V." rausgäa wuud. En jedem Jôhr erscheinet sechs Heftla mit rond 40 Seida. Dui Zeitschrift hôt a Ufflag vo 2.800 Exemplar (Stand 2013). Fir dia Leid, wo em Vrband Mitgliid send, wuud dr Bezugspreis mit-em Mitgliidsbeitrag abgolda. Wer et Mitgliid ischt, muaß fir a oinzls Heftle (Stand 2013) 3,50 Euro zahla.

En dera Zeitschrift werdet vo namhafte Autora grondsätzliche Thema vo dr Kirchamusik behandlet ond diskudiirt. Au fir Erenneronga an Persona, wo mit dr Kirchamusik vrbonda send, zom Beischbiil Kombonischda, Interpreda, Instrumendabauer, wuud genigend Platz eigreimt. Drneaba hôt’s folgende reglmäßige Rubriga:

Seit 1996 hôt dui Zeitschrift au an Ôzeiga-Doil, wo vom Carus-Verlag en Leifelda-Echdrdenga betreit wuud. Do gôht’s zom Beischbiil om d Ausschreibong vo Stella, Konzertangebot ond neie Biacher ond CDs, wo mit dr Kirchamusik en Vrbendong brôcht wend.




</doc>
<doc id="48392" url="https://als.wikipedia.org/wiki?curid=48392" title="Karl Marx">
Karl Marx

Dr Karl Marx (* 5. Mai 1818 z Trier; † 14. Merz 1883 z London) isch e dütsche Filosoof, Ökonom, Gsellschaftstheoretiker, politische Schurnalist, Protagonist vo dr Arbäiterbeweegig und Kritiker vo dr bürgerlige Gsellschaft und vo dr Religion gsi. Zämme mit em Friedrich Engels isch er zum iiflussriichste Theoretiker vom Sozialismus und vom Kommunismus worde. Bis hüte diskutiere Aahänger und Gegner über sini Theorie.

Karl Marx gältet as dr iiflussriichst Theoretiker vom Kommunismus, und sini Schrifte häi d Arbäiterbeweegige im 19. und 20. Joorhundert uf dr ganze Wält brägt, vo de sozialistisch-kommunistische Beweegige in Russland und Dütschland (SPD, KPD) bis zu dene in Latiinamerika und Ostasie. In dr modärne Volkswirtschaftsleer zelt men en zu de Nazionalökonome. Dr Marx het au d Filosofii und anderi Gäisteswüsseschafte und d Sozialwüsseschafte beiiflusst. D Aahänger vo sine Theorie in verschiidene Diszipline wärde vilmol under em Begriff vom Marxismus zämmegfasst.

Wie e Hufe Filosoofe im 19. Joorhundert isch dr Marx vo dr Filosofii vom Hegel brägt. Dr Hegel wird as äiner vo de bedütendste Filosoofe in dr Nöizit aagluegt und het en idealistischi, teleologischi Gschichtsfilosofii verdräte. D Schüeler vom Hegel häi sich in d Linggshegekianer und Rächtshegelianer ufgspalte. Die Rächte dängge, ass dr Gschichtsbrozäss mit dr bürgerlige Gsellschaft zur Volländig cho und abgschlosse isch, d Linggshegelianer glaube, ass s Ziil vo dr Gschicht nonig erräicht isch. Im Marx si filosofischi Posizion het sich vor allem in de heftig gfüerte Usenandersetzige under de Linkshegelianer entwigglet, wo under anderem dr Ludwig Feuerbach, dr Bruno Bauer, dr Max Stirner und dr Michail Bakunin drbii mitgmacht häi.

Dr Marx het vom Hegel d Dänkfigur vo dr Dialäktik übernoo und ass d Gschicht sich noch Gsetz wurd entwiggle. Dr Hegel het do d Entfaltig vom „Wältgäist“ gsee, dr Marx het as Beweeggrund die materielle und soziale Bedingige und Usenandersetzige innerhalb vo dr Gsellschaft aagluegt. Dr Materialismus, bsundrigs dä vom Feuerbach, het en in däm beiiflusst. In sim „dialäktische Materialismus“ dänggt sich dr Mensch us em Materielle s Ideelle us.

Die zentrali Chraft, wo dr historischi Entwigglungsbrozäss vo dr menschlige Gsellschaft aadribt, isch für e Marx näbe dr Usenandersetzig vom Mensch mit dr Natur dr Klassekampf, vor allem d Revoluzioone Us em hegelsche Idealismus wird so e „historische Materialismus“.








</doc>
<doc id="48394" url="https://als.wikipedia.org/wiki?curid=48394" title="Krummenau">
Krummenau

Krummenau isch de Name vo folgende Ort:
Krummenau isch de Name vo folgende Flüüssgwässer:


</doc>
<doc id="48498" url="https://als.wikipedia.org/wiki?curid=48498" title="Max Weber">
Max Weber

Dr Maximilian Carl Emil Weber (* 21. April 1864 z Erfurt; † 14. Juni 1920 z Münche) isch e dütsche Sozioloog, Jurist, National- und Sozialökonom gsi.

Dr Weber gilt as äine vo de Klassiker vo dr Soziologii und au vo alle Kultur- und Sozialwüsseschafte. Uf dr ganze Wält wird im Weber si Wärk vo verschiidene politische und wüsseschaftstheoretische Laager anerkennt. Dr Weber het mit sine Theorie und Begriffsdefinizioone e groosse Iifluss uf die sogenannte Spezielle Soziologie ghaa, bsundrigs uf d Wirtschafts-, d Herrschafts- und d Religionssoziologii. Usserdäm chunnt vo iim s Brinzip vo dr Wärtnöitralidäät.

Bi de Wärk, wo in de «Gesammelte Aufsätze», Tübinge 1988, enthalte si, wird dr dörtig Veröffentligungsort mit aagee.








</doc>
<doc id="48504" url="https://als.wikipedia.org/wiki?curid=48504" title="Ludwig Wittgenstein">
Ludwig Wittgenstein

Dr Ludwig Josef Johann Wittgenstein (* 26. April 1889 z Wien; † 29. April 1951 z Cambridge) isch en ööstriichisch-britische Filosoof gsi.
Er het bedütendi Biidrääg zur Filosofií vo dr Logik, vo dr Sprooch und vom Bewusstsii gmacht. Sini bäide Hauptwärk "Logisch-philosophische Abhandlung" (Tractatus Logico-Philosophicus 1921) und "Philosophische Untersuchungen" (1953, postum) si wichdigi Bezugspünggt vo zwäi filosofische Schuele worde, vom Logische Positivismus und vo dr Analütische Sproochfilosofii.

Si Filosofii wird mänggisch in e früeji Faase und e spooti Faase iidäilt. Sis früeje Dängge chunnt im "Tractatus" zur Sprooch, sis spöötere in de "Undersuechige". Am Aafang het sich dr Wittgenstein mit de logische Beziejige zwüsche Proposizioone und dr Wält abgee. Er het glaubt, ass er alli filosoofische Brobleem chönn lööse, wenn er d Logik vo dere Beziejig chönn klääre. Spööter het er e Hufe vo sine früeje Ideä abgleent und het gsäit, ass d Bedütig vo de Wörter vo dr Funkzioon chunnt innerhalb vom Sproochspiil, e Begriff won er zämme mit em Friedrich Waismann entwigglet het.

Dr Wittgenstein het die mäiste Gebiet vo de Gäistes- und Sozialwüsseschafte beiiflusst, sini Ideä wärde aber uf die verschiidenste Arte interbretiert.






</doc>
<doc id="48509" url="https://als.wikipedia.org/wiki?curid=48509" title="Akbar">
Akbar

Dr Jalaluddin Muhammad Akbar ( – "Ǧalāl ad-Dīn Muḥammad Akbar"; * 15. Oktober 1542 z Umarkot, Sindh; † 27. Oktober 1605 z Agra) isch noch sim Vater Nasir ud din Muhammad Humayun Groossmogul vo Indie worde und het vo 1556 bis 1605 gherrscht. Er gältet näben em Ashoka as äine vo de bedütendste Herrscher in dr Gschicht vo Indie. Er isch au e hervorragende Diplomat und Militärstrateeg gsi und het eso mit ere Politik vo religiöser Toleranz im Dialog mit Verdräter vo de wichdigste Glaubensrichdige sini Gebiet chönne erwitere. Dr Akbar het as erste Mogul-Herrscher e Hindu ghürootet, e Rajpute-Brinzässin us Amber und het d Sonderstüüre für Nit-Muslim abgschafft. Er het mit sinere Hürootspolitik die lokale Fürste an sich bunde und es effiziänts Stüürsüstem iigfüert.




</doc>
<doc id="48511" url="https://als.wikipedia.org/wiki?curid=48511" title="Simón Bolívar">
Simón Bolívar

Dr Simón José Antonio de la Santísima Trinidad Bolívar Palacios y Blanco [] (* 24. Juli 1783 z Caracas, Capitanía General de Venezuela, hüte Venezuela; † 17. Dezämber 1830 z Santa Marta, Kolumbie isch e südamerikanische Unabhängigkeitskämpfer gsi und zum Nazionalheld in vile südamerikanische Länder worde. Er isch au as "„El Libertador“" (dr Befrejer) bekannt.

Dr Bolívar isch dr Aafüerer vo dr südamerikanische Unabhängigkäitsbeweegig gege die spanische Kolonialheere in den hütige latiinamerikanische Staate Venezuela, Kolumbie, Panama, Ecuador, Peru und Boliwie gsi. Am 5. Juli 1811 isch z Venezuela die Ersti Republik usgrüeft worde, die isch aber scho am 25. Juli vo de Spanier wider underworfe worde. Dr Bolivar isch uf Cartagena in Kolumbie gflüchdet und het am 14. Mai 1813 dr Kampf witergfüert, het am 6. August Caracas erooberet und die Zwäiti Venezolanischi Republik usgrüeft. 1818 het er d Understützig vom Bresidänt vo Haiti, em Alexandre Sabès Pétion, überchoo und het bis 1819 s spanische Viezeköönigriich Neu-Granada befreit. Am 7. Septämber 1821 het dr Bolívar d Republik Groosskolumbie gründet und isch dr erst Bresidänt dört worde. 1822 isch er mit em argentinische General José de San Martín zämmedroffe und dä het em s überloo, Peru z befreije. Dr peruanisch Kongräss het dr Bolívar am 10. Februar 1824 zum Diktator ernennt und 1824 het dr General Antonio José de Sucre d Spanier gschlaage und die häi Peru verloo. Groosskolumbie isch aber draa gsi usenanderzgheije und dr Bolívar, wo brobiert het alles zämmezhalte het sich immer mee Gegner gmacht. Am 27. April 1830 isch er vo alle Ämter zruggdräte und isch am Ändi vom Joor gstorbe, an Tuberkuloose wie mä denn dänggt het, an ere Arsen-Vergifdig wie mä hüte vermuetet. D Republik Grooskolumbie isch churz noch sim Dood usenanderbroche.




</doc>
<doc id="48514" url="https://als.wikipedia.org/wiki?curid=48514" title="Winston Churchill">
Winston Churchill

Dr Sir Winston Leonard Spencer-Churchill
(* 30. Novämber 1874 z Woodstock (Ängland); † 24. Januar 1965 z London) gältet as dr bedütendst britisch Staatsmaa im 20. Joorhundert. Er isch vo 1940 bis 1945 und vo 1951 bis 1955 Brömieeminister gsi und het Groossbritannie im Zwäite Wältchrieg aagfüert. Er het vorhäär scho meereri Regierigsböste ghaa, under anderem dä vom Erste Lord vo dr Admiralidäät, dä vom Inne- und dä vom Finanzminister. Er het sich e Naame as Autor vo politische und historische Wärk gmacht und het 1953 dr Nobelbriis für Litratuur überchoo.

Dr Winston Churchill isch uf d Eliteschuele z Ascot, Brighton und Harrow gange und isch e baar mol hocke bliibe. Bim Militär isch er zwäimol dur d Ufnaambrüefig gflooge, bevor er 1893 Kadett z Sandhurst und mit äinazwanzig Kawallerii-Lütnant bim 4. Husareregimänt worde isch. An dr Milidäärakademii und in dr Armee het s im Churchill gfalle und er het afo studiere und sälber afo schriibe.

Zwüsche 1895 und 1901 isch dr Churchill as aktive Soldat und Chriegsreporter bi fümf verschiidene Kolonialchrieg drbii gsi und isch in dr Schlacht vo Omdurman in äinere vo de letschte groosse Kawalleriiattacke in dr britische Milidärgschicht mitgritte.

Im Zwäite Burechrieg isch er Chriegsreporter gsi. D Bure häi en gfangnoo und er het chönne us dr Gfangeschaft flüchde. Dank de zwäi Büecher, won er drüüber gschriibe het, "From London to Ladysmith via Pretoria" und "Ian Hamilton's March" isch er in Groossbritannie populär worde.

1901 isch er as Konservative (Tory) Abgeordnete worde, het aber 1904 zu de Liberale gwäggslet, won er zum sozialreformerische Barteiflügel ghöört het. Dr David Lloyd George und dr Churchill, wo die konservativi Press as die „schrecklige Zwilling“ beschimpft het, häi vo 1908 bis 1911 d Grundlaage für die britischi Sozialgsetzgääbig gläit.
Bi de Konservative isch er vo denn aa verhasst gsi, aber au mit dr Lingge het er sich 1910 umbeliebt gmacht, won er as Inneminister Churchill Soldate uf Südwales gschiggt het, zum d Laag noch em Tonypandy-Ufstand, wo d Bolizei niidergschlaage het, z beruejige.

1911 isch dr Churchill zum Erste Lord vo dr Admiralidäät (Marineminister) ernennt worde. Er het die britischi Chriegsflotte no bevor dr Erst Wältchrieg usbroche isch, vo Choole uf Ärdööl lo umrüste, und das het iire Akzionsradius dütlig gröösser gmacht.

Dr Churchill isch am Aafang vom Chrieg dr Erst Lord vo dr Admiralidäät gsi. 
Er het s Osmanische Reich, wo mit em Dütsche Riich und Ööstriich-Ungarn verbündet gsi isch, vom Meer us welle aagriffe. In dr Schlacht vo Gallipoli an de Dardanelle häi am 19. Februar und 18. Merz 1915 d Türke die britische Aagriff abgweert.
Zum e Verdrauenskrise abzweere het mä die Konservative in d Regierig iiglaade und dr Churchill het wägen em Misserfolg z Gallipoli as First Lord müesse zrugdräte.
Er isch am 20. Novämber 1915 as Major an d Front in Nordfrankriich, und het bis zum 6. Mai 1916 dr Befääl über e Batallion vo dr "Royal Scots Fusiliers" ghaa.
Wo dr David Lloyd George im Dezämber 1916 Brömieeminister worde isch, het er dr Churchill am 16. Juli 1917 zum Munizionsminister ernennt und isch äine vo de Verantwortlige für d Entwigglig vom "Tank" gsi. Die erste Panzer häi im Summer 1918 wääsentlig zum Zämmebruch vo dr letschte dütsche Offensive an dr Westfront biidräit.

Noch em Chrieg isch dr Churchill Luftfahrtminister gsi und het dr Ufbau von ere Luftwaffe gförderet, wo denn scho 1920 im Irak Ufständischi bombardiert het.
Vo 1919 isch er Chriegsminister gsi und isch für d Intervenzion vo de Westalliierte im russische Bürgerchrieg uf dr Site vo dr Wisse Armee gsi, aber au die äignigi Bardei het er nid vom Kampf gegen e Bolschewismus chönne überzüüge.

Im Septämber 1922 häi die Konservative s Kabinett verloo, und dr Lloyd George het im Oktober druf d Waale zum Underhuus verloore. 1924 isch dr Churchill wider Mitgliid vo dr Konservative Bardei worde. Under em Brömiee Stanley Baldwin isch er Schatzkanzler (Finanz- und Wirtschaftsminister) worde und het het im gliiche Joor wider dr Goldstandard iigfüert, was d Arbetsloosikäit in Groossbritannie aakurblet het. 1962 isch s zum Generalsträik choo, wo dr Churchill hert het welle duuregriffe, wo s aber nid drzue choo isch. 1929 isch dr Churchill zruggdräte und zwäi Joor druf het mä dr Goldstandard wider abgschafft.

Dr Churchill isch en überzügte Imperialist gsi und het sich mit sinere Bardei wäge iirer Haltig im Gandhi gegenüber verstritte. Wie die mäiste konservative Politiker in sällere Zit het er zerst dr Adolf Hitler underschetzt und het au Positivs in däm sinere Politik und dere vom Mussolini chönne gsee. Won er aber gmerkt het, ass dr Hitler e nöije Chrieg well, het er die änglischi Appeasementpolitik scharf afo kritisiere. Er het au Iilaadige vom Hitler abgleent. Eso isch er dr antifaschistische Lingge wider nööcherchoo, aber bi de Konservative het er nume no zwäi Aahänger ghaa, dr Harold Macmillan und dr Brendan Bracken.

Er het sich uf si Landsitz Chartwell in Kent zruggzooge, won er gmoolt und gschriibe het, drunder d Biografii vom "Marlborough" und d "Gschicht vo de änglischsproochige Völker"

Wo 1938 dr Aaschluss vo Ööstriich choo isch und d Annexion vom Sudeteland und denn drotz alle dütsche Verspräche die so genannti „Räst-Tschechei“ vom Dütsche Riich im Merz 1939 bsetzt worde isch, isch allne klaar worde, ass d Appeasementpolitik gschiiteret isch. Am 31. Merz häi denn Groossbritannie und Frankriich d Unabhängikäit vo Pole garantiert.

Noch em dütsche Überfall uf Pole het dr Brömieeminister Arthur Neville Chamberlain am 3. Septämber 1939 dr Churchill as Erste Lord vo dr Admiralidäät ins Kabinett grüeft und Groossbritannie het em Dütsche Riich dr Chrieg erkläärt. Dr Churchill het um Norwääge welle Mine lege und wo das nid gange isch, norwäägischi Hääfe welle bsetze. Die Dütsche si aber rascher gsi und häi am 9. April Dänemark und Norwääge afo bsetze.
Dr Chamberlain het noch dr sogenannte Norwäägedebatte müesse zrugdräte und dr Churchill het am 10. Mai 1940 e Regierig vo alle Bardeie bildet. Am gliiche Daag het Dütschland Luxeburg, Belgie und d Niiderland aagriffe.

Die Dütsche si zämme mit de Italiäner denn in Frankriich iigfalle und am 21. Mai si si z Abbeville an dr Kanalküste aachoo und häi eso s britische Expedizionskorps bi Dünkirche iigschlosse. Dr Marschall Philippe Pétain het e nöiji Regierig bildet und Frankriich het am 25. Juni kapituliert. Groossbritannie isch denn uf sich eläi gstellt gsi.

Dr Churchill het am 13. Mai in sinere erste Reed as Brömieeminister, sine Landslüt „nüt as Bluet, Müesal, Drääne und Schwäiss“ versproche und ass dr „Siig um jede Briis“ müess erkämpft wärde
Noch dr Kapitulazioon vo Frankriich het er si Reed "We Shall Fight on the Beaches" am 4. Juni ghalte, won er din versproche het bis zum Ändi z kämpfe.

Es isch de Ängländer denn glunge, iir Expedizionskorp vo Dünkirche z ewakuiere und in dr Luftschlacht um Ängland im August 1940 d Aagriff vo dr dütsche Luftwaffe abzweere. Zum erste Mol het dr Hitler nid überchoo, was er het welle. Er het wäge däm, won er Russland aagriffe het,
das müesse mache, was er nid het welle: e Chrieg an zwäi Fronte füere.

Am 3. Juli 1940 het d Royal Navy meereri franzöösischi Schlachtschiff und Zerstörer gsunke, wo vor em algerische Haafe Mers-El-Kebir gankeret häi, für dass die Dütsche si nid chönne usnütze. Daas und dr Appäll am 18. Juni 1940 vom Brigadegeneral und Staatssekretär im französische Chriegsministerium Charles de Gaulle an d Franzoose vo Ängland us het s Vichy-Reschiim drzue brocht, d Beziejige zu Groossbritannie abzbräche. Drotz alle sine Vorbeahlt het dr Churchill denn dr de Gaulle as dr legitim Representant vom Freie Frankriich anerkennt.

Vom Herbst 1940 bis in Früelig 1941 häi dütschi Bomber die ganz Zit London und vili anderi Stedt in Ängland aagriffe. D Royal Air Force noch de Luftaagriff gege Industriialaage im Ruergebiet denn au Woongebiet in dütsche Stedt afo bombardiere. 

Dr Churchill het sich um e guets Verheltnis zum Franklin D. Roosevelt kümmeret. Er het s fertig brocht, ass dr amerikanisch Kongräss s Leen- und Pachtgsetz am 11. Merz 1941 aagnoo het und Grossbritaniie mit chriegswichdige Materiale versorgt het. 
Am 14. August 1941 häi sich dr Roosevelt und dr Churchill vor Nöifundland uf em Schlachtschiff „HMS Prince of Wales“ droffe, und häi d Atlantik-Charta underschriibe, wo mit iire „Acht Freihäite“ zur Grundlaag vo dr Noochchriegsornig und vo de Veräinte Nazione worde isch.

Denn isch d Laag vo Groosbritannie scho besser gsi: Die Dütsch häi uf em Balkan und in Nordafrika iigriffe und häi Ängland weniger chönne diräkt aagriffe. Wo denn d Weermacht am 22. Juni 1941 ub d Sowjetunion iimarschiert isch, häi die Dütsche e Meerfrontechrieg müesse füere. Dr Churchill het im Josef Stalin zwar nid draut, het em aber sofort Understützig aabote.

Am 7. Dezämber 1941 het Japan die amerikanisch Pazifikflotte z Pearl Harbour aagriffe, und am 11. Dezämber het au dr Hitler de USA dr Chrieg erkläärt. D Amerikaner si zwar schnäll d Füerer vo de westlige Allierte worde, aber dr Churchill het scho denn d Zit noch em Hitler sinere Niiderlaag vor Auge ghaa und het brobiert Iifluss uf d Amerikaner z nee, wo d Gfoor vom ene kommunistische Öiropa nid eso klaar gsee häi.

Am 8. Novämber 1942 si d Brite und d Amerikaner in Nordafrika glandet. 
Im Januar 1943 häi dr Churchill und dr Rooseveldt z Casablanca beschlosse, ass dr Kampf gege Dütschland zerst söll beändet wärde und häi usgmacht, ass Dütschland bedingungslos müess kapituliere.

Am 10. Juli 1943 si die Alliierte in Italie glandet und dr Benito Mussolini isch gstürzt. Z Teheran häi sich die «Drei Groosse» vom 28. Novämber bis 1. Dezämber 1943 droffe. Si häi under anderem beschlosse, ass Pole gege Weste verschoobe wurd und d Sowjetunion die ostpolnische Gebiet noch em Chrieg döf bhalte.

Am D-Day, em 6. Juni 1944, si die Allierte in dr Normandii glandet und häi bald scho Bariis befreit. Im Oktober si si bi dr Riichsgränze bi Aache aachoo. 

Dr Churchill het mit em Stalin abgmacht, wie Öiropa noch em Chrieg in Inträssesfäärene ufdäilt wurd: Rumänie, Bulgarie und Ungarn wurde zum sowjetische Beriich ghööre, Griecheland zum britische. In Jugoslawie häi die bäide Mächt iire Iifluss welle däile. Si häi au d Curzon-Linie as d Ostgränze vo Pole festgläit und d Oder as si Westgränze.

Uf dr Komferänz vo Jalte (4. bis 11. Februar 1945) isch beschlosse worde, ass Dütschland in vier Bsatzigszoone ufdäilt wurd und die westligi und die sowjetischi Iiflusssfääre si andgültig festgläit worde, und häi denn bis 1989 bestande. Dr Churchill het e schweere Stand im Stalin gegenüber ghaa, vor allem wil dr Roosevelt scho seer chrank gsi isch und weenig Chraft ghaa het sich mit em Stalin usenanderzsetze
Dr Chrieg isch jetz rasch sim Änd zuegange. Im Merz si d Brite am Rhein gstande und am 8. Mai 1945 het dr Churchill vor em britische Underhuus die bedingigsloosi Kapitulazioon vo dr Weermacht und dr Siig in Öiropa (V-E-Day) chönne bekannt gee.

Dr Roosevelt isch am 12. April 1945 gstorbe, und am 17. Juli häi sich dr Churchill, im Roosevelt si Noochfolger Harry S. Truman und dr Stalin uf dr Potsdamer Komferänz droffe, zum beschliesse was mä genau mit Dütschland und mit Japan, wo immer no kämpft het, wurd mache.

Am 26. Juli het d Labour Party d Waale zum Underhuus gwunne gewonnen, und dr Attlee isch Brömieeminister worde. Dr Churchill isch in d Opposizioon gange. Er het uf dr äinte Site vor dr Sowjetunion gwarnt und d Amerikaner im Chalte Chrieg understützt, uf dr andere Site het er vorgschlaage die „Veräinigte Staate vo Öiropa“ z gründe und het en ängi Partnerschaft zwüsche Frankriich und Dütschland begrüesst. Groossbritannie wurd aber nid e Däil vo däm nöije Öiropa wärde.

Im Oktober 1951 häi die Konserwative d Waale gwunne, vor allem wil dr Churchill e Hufe vo de Absichte vo dr Labour Party sälber übernoo het. Er het immer no s Britische Empire und dr Kolonialismus verfochte und het sich wäge däm mit allerhand Krise müesse abgee: Im Iran, wo d CIA dr iranisch Brömierminister Mossadegh gstürzt het, in Malaya wo s sit 1948 e Rebellion gege die britischi Heerschaft gee het, oder in Kenia, wo 1952 dr Mau-Mau-Ufstand usbroche isch. Dr Churchill het e milidäärischi Löösig welle, het sich denn aber uf Friidensgsprööch mit de Ufständische iigloo.

1953 het er dr Novelbriis für Litratuur für si groosses historischs Wärk "Der Zweite Weltkrieg" überchoo. D Köönigin Elisabeth II. het en zum Ritter vom Hoosebandorde gschlaage. Mä het em au e Herzogsditel aabote, er het aber abgleent, zum witer für s Underhuus chönne kandidiere.

Er het Schleegli überchoo, 1955 isch er schliesslig zruggdrätte und dr Anthony Eden isch si Noochfolger worde. Churchill ließ sich 1955 und 1959 noch einmal ins Unterhaus wählen, dem er am Ende mehr als 60 Jahre angehörte, trat aber nicht mehr als Redner in Erscheinung.

Dr Churchill het no zää Joor gläbt und isch am 24. Januar 1965 gstorbe.

Dr Winston Churchill stammt vom änglische Hoochaadel ab. Si Groossvater väterligersits isch dr Duke of Marlborough gsi. Sini Eltere si dr britisch Politiker Lord Randolph Churchill und die amerikanischi Millionärsdochder Jennie Jerome gsi.

Im Septämber 1908 het dr Churchill in dr Londoner St. Margaret’s Church d Clementine Hozier, und het mit ere gläbt bis er gstorbe isch. Si häi vier Döchder und e Soon ghaa: d Diana (1909–1963), dr Randolph (1911–1968), wo spööter au Parlamentarier worde isch, d Sarah (1914–1982), d Marigold (1918–1921) und d Mary (* 1922), wo 2005 dr Hosenbandorde überchoo het. Au zwäi Änkel si im britische Underhuus gsässe.





</doc>
<doc id="48515" url="https://als.wikipedia.org/wiki?curid=48515" title="Warth">
Warth

Warth isch de Name vo folgende geografische Objekt:

Ortstail:

Gebäude:

Bärge:
Warth isch de Name vo folgende Persone:


</doc>
<doc id="48516" url="https://als.wikipedia.org/wiki?curid=48516" title="Ascot (Berkshire)">
Ascot (Berkshire)

Ascot isch e chliine Ort im Parish Sunninghill and Ascot im Borough Windsor and Maidenhead, Berkshire, Ängland. Er isch in drei Gebiet iidäilt: Ascot, North Ascot und South Ascot. Er het öbbe elf duusig Iiwooner. 

Ascot isch seer bekannt für si dradizionsriichs Pfärderenne, wo sit em 11. August 1711 uf em Ascot Racecourse veraastaltet wird.



</doc>
<doc id="48517" url="https://als.wikipedia.org/wiki?curid=48517" title="Brighton">
Brighton

Brighton [] isch e Stadt an dr Küste vom Ermelkanal in dr Groofschaft East Sussex und bildet zämme mit dr Stadt Hove nääbedraa sit 1997 d Unitary Authority Brighton and Hove. Im Joor 2001 het Brighton and Hove dr Status von ere City überchoo. Im Gegesatz zu de historische Cities häi die sogenannte Millennium-Cities wie Brighton & Hove nid alli köönigliche City-Briwilegie, wie zum Bischbil e Bischofssitz. Brighton het öbbe 156'000 Iiwooner. 

D Uniwersidäät Sussex befindet sich im Stadtgebiet und d Uniwersidäät Brighton, wo früener e Polytechnikum gsi isch.
Im Kongresszentrum vo Brighton findet fast jeedes Joor e Bardeidaag vo äinere vo de drei groosse politische Bardeie statt. Jeedes Joor im Mai chömme öbbe e halbi Million Zueschauer zum Brighton Festival, em zwäitgrösste Kunstfestival im Veräinigte Köönigriich noch Edinburgh.


</doc>
<doc id="48518" url="https://als.wikipedia.org/wiki?curid=48518" title="Harrow School">
Harrow School

D Harrow School ghöört zu de bekanntiste änglische Public Schools für Buebe und isch au äifach as "Harrow" bekannt. Si het hüte öbbe 800 Schüeler und lit im Nord-Weste vo London.

Uf em Gebiet vo dr hütige Schuel het s Schuele sit 1243 gee. Die hütigi Schuel goot uf e John Lyon zrugg, wo sä 1572 uf dr Grundlaag von ere Royal Charter vo dr Elisabeth I. gründet het. D Schuel ghöört zu de nüün Schuele, wo im "Public School Act" vo 1868 gnennt wärde und si isch äini vo de siibe Schuele gsi, wo sich 1863 drofe häi und d Cambridge Regle für s Schutte festgläit häi, wo denn äini vo de Grundlaage für d Football Association Regle worde si. 




</doc>
<doc id="48519" url="https://als.wikipedia.org/wiki?curid=48519" title="Elite">
Elite

Elite (urspr. vom latiinische "electus", „usglääse“) bezäichnet soziologisch e Grubbierig (daatsächlig oder vermuetet) vo überdurchschnittlig kwalifizierte Persone ("Funkzionselite", "Läistigselite") oder die herrschende bzw. iiflussriiche Kräis ("Machtelite", ökonomischi Elite) von ere Gsellschaft. Konkret bezieht sich dr Begriff mäistens uf Personekräis, wo nööcher definiert si, wie z. B. d "Posizionselite" oder d "Bildigselite". Dr Elite gegenüber stoot d „Masse“ oder dr „Durchschnitt“ („Normalbürger“).

As Elitarismus bezäichnet mä d Ideologii vo Lüt wo dängge, ass si zun ere Elite wurde ghööre und sich entsprächend elitär benäme. 


</doc>
<doc id="48520" url="https://als.wikipedia.org/wiki?curid=48520" title="Premierminister des Vereinigten Königreichs">
Premierminister des Vereinigten Königreichs

Dr Brömieeminister vom Veräinigte Köönigriich isch dr ranghöggsti Minister in dr Regierig vom Veräinigte Köönigriich Groossbritannie und Nordirland. Dr ganz Ditel isch Prime Minister, First Lord of the Treasury and Minister for the Civil Service of the United Kingdom of Great Britain and Northern Ireland (Brämieeminister, Erste Lord vom Schatzamt und Minister für e Staatsdienst vom Veräinigte Köönigriich vo Groossbritannie und Nordirland). 

As dr erst Brömieeminister gältet dr Robert Walpole (1721–1742). Dr Boris Johnson isch zur Zit im Amt.

Dr Brömieeminister git d Richtline vo dr Regierig aa, ernennt d Mitgliider vo sim Kabinett, koordiniert iiri Arbet und d Arbet vo iire Ministerie, isch bi zeremonielle Aaläss drbii, und representiert d Regierig im Veräinigte Köönigriich und im Usland.

Dr Premierminister wird vom Monarch ernennt und es isch Dradizioon, ass er dr Füerer vo dr Meerhäit im Underhuus nimmt. Wenn käi Bardei d Meerhäit het (Hung parliament) – was wägenem Meerhäitswaalrecht sälte bassiert, ernennt dr Monarch dr füerend Politiker von ere Koalizion oder äine vo de bäide Bardeifüerer.

Sit em Aafang vom 20. Joorhundert isch s Dradizioon, ass dr Brömieeminister, wie au die andere Mitgliider vom Kabinett, e Sitz im Underhuus häi. 

Theoretisch cha dr Monarch dr Brömieeminister (und au die andere Regierigsmitgliider) entloo wenn er will, aber braktisch drätet dr Brömiee sälber zrugg, sig s us persönlige Gründ, wil si Bardei d Waale verloore het oder wil er Understützig vom Underhuus nüme het. Dr Brömieeminister cha im Monarch vorschloo, s Parlamänt ufzlööse und Nöiwaale z verkünde. 



</doc>
<doc id="48521" url="https://als.wikipedia.org/wiki?curid=48521" title="Innenminister">
Innenminister

En Inneminister isch dr Läiter vom ene Inneministerium), das isch e Ministerium, wo sich um inneri Aagläägehäite, d. h. um d Verwaltig vom ene Land, vom ene Bundesstaat oder vom ene Kanton, uf dr nationale oder bundesstaatlige Eebeni kümmeret. 

S Ressor vom Inneminister umfasst im vile Staate die inneri Sicherhäit, weniger in Bundesstaate wie dr Schwiz, wo das d Aagläägehäit vom Äidgenössische Justiz- und Bolizeidepartemänt und vo de Kantöön isch, oder in de Veräinigte Staate, wo s "United States Department of the Interior" vor allem s Land verwaltet und schützt, wo im Bund ghöört. Anderi Aagläägehäite, wo sich vilmol dr Inneminister drum kümmeret, si d Kultur-, d Sozial-, d Gesundhäits-, d Familie- und d Umwältspolitik.

D Kompetänze vom Inneminister underschäide sich aso e chlii vo Land zu Land und so au si Titel. Z Dütschland isch s uf dr Eebeni vom Bund dr Bundesinneminister, uf dr Eebeni vo de Länder dr Inneminister oder in de Stadtstaate mit Senat dr Innesenator. Z Ööstriich säit men em Inneminister oder Bundesminister für s Innere und in dr Schwiz isch s dr Vorsteher vom Departemänt vom Innere. Z Ängland häisst er "minister of the interior" or au "minister of home affairs" und z Amerika isch s dr "secretary of the interior".


</doc>
<doc id="48522" url="https://als.wikipedia.org/wiki?curid=48522" title="Jolla">
Jolla

Jolla Oy isch e unabhängigi finnischi Mobiltelefonfirma, wo es Smartphone uf de Basis vo Sailfish-OS duet entwickle und ab Endi 2013 wot verchaufe. D Entwickler vom Jolla-Handy sind ehemoligi Nokia-Lüt, wo am Nokia N9 gschaffet hei. Wo Nokia di ganz Entwicklig uf 
Microsoft Windows Phone umgschtellt und s Projekt Nokia N) iigschtellt het, hei si d Firma Jolla gründt. Dazu sind Lüt aagworbe worde, wo mit Linux gschaffet hei und so Endi 2012 de firmeeigeni Meego-Betriebssystem-Nochfolger «Sailfish OS» hei chönne vorschtelle. S erschti Smartphone het Jolla Endi Mai 2013 präsentiirt.



</doc>
<doc id="48524" url="https://als.wikipedia.org/wiki?curid=48524" title="Kyros II.">
Kyros II.

Dr Kyros II. (altpersisch "Kūruš", nöi- (Kurosch-e Bozorg; Kurosch dr Grooss), babylonisch "Kuraš", elamisch "Kuraš", aramäisch "Kureš", hebräisch כורש "Koreš", lateinisch "Cyrus"; * um 590 bis 580 v. d. Z.; † Aug. 530 v. d. Z.), vilmol au Kyros dr Grooss, Soon vom Kambyses I., het Persie vo öbbe 559 bis 530 v. d. Z. regiert. Er isch dr säggst Köönig vo dr Achämenide-Dünastii, won er sträng gno äigentlig gar nid drzueghöört het, und het si Soon Kambyses II. zum Noochfolger ernennt.

Dr Kyros het mit sinere Expansionspolitik d Gränze vom altpersische Riich, wo vorhär eender chlii gsi isch, dütlig erwiteret. Under sine Noochfolger isch s denn vo Indie über e Iran, Babylon, Chläiasie bis Egüpte gange und het bis 330 v. d. Z. bestande, wo s vom Alexander eroberet worde isch.

Scho bald noch sim Dood isch er vo sim Volk as dr ideali Köönig legändehaft verkläärt worde. Au d Grieche häi en positiv aagluegt und in dr Bible isch er as e religiös tolerante Regänt daargstellt und bis hüte isch das die allgenäini Mäinig.
D Perser häi öbbe 550 v. d. Z. d Meder-Konföderazion übernoo und vo 549 aa het dr Kyros d Fürstedümer und Regione iignoo, wo früener zur medische Konföderazion ghöört häi. 

Im Joor 541 isch er gege Lydie im westlige Chläiasie zooge und dr lydisch Köönig Krösus het sich mit Egüpte und Babylon verbündet. Dr Kyros het sini Drubbe aadriibe und het woorschinlig no im gliiche Joor die lydisch Haupstadt Sardes erooberet. 540 häi d Perser en Ufstand vom Lyder Paktyes underdruggt und sich denn an däm sine griechische Verbündete in Chläiasie gräächt. 

Im Früelig 539 het dr Kyros Babylon aagriffe, und am 6. Oktober 539 v. d. Z. häi d Perser Babylon iigno und dr Köönig vom Nöibabylonische Riich Nabonid gfange gnoo. Dr Kyros het dr babylonisch Gott Marduk respektiert und het au lokali Beamti in iire Böste gloo. Phönizie isch sälbständig bliibe, het aber mit de Perser kooperiert, vor allem uf em Meer. 

Im Oste het dr Kyros 538 Baktrie underworfe, denn Gandhara, Sogdien und Choresmie. D Perser si über e Chaiber-Bass bis zum Indus und schliesslig in s Gebiet am Yachša-Arta (Jaxartes) choo, wo an dr üsserste Gränze vom hütige Iran glääge isch.




</doc>
<doc id="48526" url="https://als.wikipedia.org/wiki?curid=48526" title="Höri">
Höri

Höri chan folgendes bedüte:
Lueg au:


</doc>
<doc id="48580" url="https://als.wikipedia.org/wiki?curid=48580" title="Moos">
Moos

Moos chan folgendes bedüte:
Moos isch de Name vo folgende Persone:

Lueg au: Angiolina Vonmoos (1862–1955), Bündner Dichterin
Moos heissed folgendi geografische Objekt:

Ortsteil i de Schwiz:

Gmeindsteil z Italie:

sowie:
Witers:


</doc>
<doc id="48736" url="https://als.wikipedia.org/wiki?curid=48736" title="Der Attentäter">
Der Attentäter

Der Attentäter ischt a deitsch-franzeesisch-italienisch-eschtreichischer Fernsehfilm us-em Jôhr 1969 vom Regisseur Rainer Erler, wo s missglickte Attentat uff da Adolf Hitler durch da schwäbischa Schreiner Georg Elser zom Gegastand hôt. S Drehbuach hôt dr Schwôb Hans Gottschalk geschriiba. Dui Titlroll ischt mit-em Fritz Hollenbeck besetzt wôrra. Z Deitschland isch der Film zom erschda Môl am 9. Novembr 1969 em Programm vo dr ARD ausgschdrahlt wôrra. Federfihrend fir d ARD isch dr Siddeitsche Rundfunk (heit Sidweschtrundfunk [SWR]) en Stuegert gwäa.

Scho bevor dr Adolf Hitler an d Macht komma ischt, isch’r koi Garant fir da Friida en Eiropa gwäa. Dr Georg Elser, a schwäbischer Schreinergsell vo dr Oschtalb, siht dui Gfahr vo-ma Kriag deitlich am Horizont raufziah. Drom hôt’r sich zom Ziil gsetzt, dui Kadaschroof mit älle Mittl zo vrhendra. Mit-ra eiserscht graußa Sorgfalt bäschtlet’r a Zeitbomb, wo am 8. Novembr 1939 em Minchner Birgerbreikeller explodiira on da Hitler en da Dod reißa soll. Dui Bomb gôht zwar los ond richdet an vrheerenda Schada ôô, abr dr deitsche Dikdador hôt – ganz em Gegasatz zo seira iblicha Gwohnet – dui Vrsammlong scho a baar Menudda friher vorlassa ond ischt uff dui Weis em Ôschlag entganga.

An dr deitsch-schweizerischa Grenz wuud dr Georg Elser vrhafdet. Er geit zua, fir dui Explosioo vrantwortlich zu sei, streidet abr ab, irgendwelche Ufftraggeaber ond Kompliza ghet zo han. Kurz vôr-em Ende vom Zwoida Weltkriag wuud’r em Konzentrazionslager Dachau vo de Nazis ombrôcht. 

Eigflochda en dui Handlong send a baar Gschbräch mit Augazeiga, wo bei dr Herstellong vo deam Film noh gleabt hend:




</doc>
<doc id="48738" url="https://als.wikipedia.org/wiki?curid=48738" title="Franklin D. Roosevelt">
Franklin D. Roosevelt

Dr Franklin Delano Roosevelt [] (* 30. Januar 1882 in Hyde Park, Nöi York; † 12. April 1945 z Warm Springs, Georgia), vilmol nume mit sine Initiale FDR, isch vo 1933 bis zu sim Dood 1945 dr 32. Bresidänt vo de Veräinigte Staate gsi. Er isch dr Kandidat vo dr Demokratische Bardei gsi und noch sinere erste Amtszit dreimol wiidergweelt worde (1936, 1940 und 1944) – er isch dr äinzig amerikanisch Bresidänt, wo lenger as zwäi Amtsperiode im Bresidänt gsi isch. Si Bresidäntschaft isch dur innepolitischi Reforme under em Schlaagwort "New Deal" zur Bekämpfig vo dr Wältwirtschaftskrise brägt. Under anderem isch d Sozialversicherig iigfüert worde und das het s Sozialwääse vo de USA für imme veränderet. Ussepolitisch si sini Entschäidige, Groossbritannie mit em Lend-Lease-Act im Kampf gege s Dütsche Riich z understütze, und d Atombombe z entwiggle und denn dr Iidritt vo de Veräinigte Staate in dr Zwäit Wältchrieg im Dezämber 1941 die bedütendste Eräigniss in sinere Karriere gsi. Dr Roosevelt het s Ändi vom Chrieg nüme erläbt.

Dr Roosevelt isch sit 1946 uf dr Vordersite vom US-Dime abbildet.




</doc>
<doc id="48740" url="https://als.wikipedia.org/wiki?curid=48740" title="Charles de Gaulle">
Charles de Gaulle

Dr Charles André Joseph Marie de Gaulle (* 22. Novämber 1890 z Lille, Nord; † 9. Novämber 1970 z Colombey-les-Deux-Églises, Haute-Marne) isch e franzöösische General und Staatsmaa gsi. Im Zwäite Wältchrieg isch er dr Füerer vom "Freie Frankriich" gsi, wo gege die dütschi Bsatzig kämpft het. Denn isch er vo 1944 bis 1946 dr Schef vo dr Brovisorische Regierig vo dr Franzöösische Republik gsi. Wäärend em Algeriechrieg het er 1958 e Regierig bildet und e Verfassigsreform duuregsetzt, und eso die Fümfti Republik gründet. Vom Januar 1959 bis April 1969 isch er Bresidänt gsi, het zämme mit em dütsche Bundeskanzler Konrad Adenauer dr Grundstäi für die dütsch-franzöösischi Versöönig und für d Entwigglig vo dr Öiropäische Wirtschaftsgmäinschaft gläit, Frankriich en unabhängigi nukleari Macht ("force de frappe") verschafft und Algerie d Unabhängikäit gee. Die politischi Ideologii vom Gaullismus, wo uf iin zruggoot, het bis hüte Iifluss uf die franzöösischi Politik.




</doc>
<doc id="48793" url="https://als.wikipedia.org/wiki?curid=48793" title="Elisabeth I.">
Elisabeth I.

D Elisabeth I., ängl. "Elizabeth I.", äigentlig "Elizabeth Tudor", au bekannt under em Naame "The Virgin Queen" oder "The Maiden Queen" („Die jungfröiligi Königin“), "Gloriana" oder "Good Queen Bess" (* 7. Septämber 1533 z Greenwich; † 24. Merz 1603 z Richmond), isch vo 1558 bis zu iirem Dood Königin vo Ängland gsi.

D Elisabeth isch s fümfte und letschte Mitgliid vo dr Tudor-Dünastii uf em änglische Droon gsi.

Iiri Regierigszit as Königin vo Ängland und Irland vo 1558 bis 1603 isch hüte as s "Elisabethanische Zitalter" bekannt. In deere Zit het die Anglikanischi Chille iiri ändgültigi Usbräägig überchoo, si vili vo de Wärk vom William Shakespeare und vom Christopher Marlowe entstande, het dr Francis Bacon die modärni Wüsseschaft begründet und isch dr Francis Drake um d Wält gseeglet. Die ersti änglischi Kolonii in Amerika isch in deere Zit gründet worde und het zu iire Eere dr Naame Virginia überchoo, und dr Walter Raleigh het dr Härdöpfel und dr Dubak in Öiropa iigfüert. 

D Heerschaft vo dr Elisabeth isch vo inne vo dr Maria Stuart bedroot gsi, bis bis d Elisabeth iiri schottischi Riwalin am 8. Februar 1587 het lo hiirichde. Vo usse isch die spanischi Armada, wo dr Philipp II. vo Spanie im April 1588 uf Ängland gschiggt het, zum s Land z eroobere, für d Elisabeth am gföörligste gsi. Die änglischi Flotte under em Francis Drake het die übermächdigi Armada zum Rückzuug brocht und uf em Wääg häi um Schottland ume isch si zum e groosse Däil im e Gwitter zerstöört worde.

1593 het dr Hugh O’Neill in Irland en Ufstand gege d Ängländer aazettlett. S Niiderschloo vo däm Ufstand isch für Ängland seer düür worde und d Königin het immer wider s Parlamänt müesse iiberüefe, für dass es dr Regierig Gäld für e Chrieg wurd bewillige. Das het d Posizioon vo dr Volksverdrätig gsterkt und si het dorum im 17. Joorhundert em Monarch besser chönne Paroli biete.

Dr Elisabeth iire Noochfolger isch dr Köönig Jakob VI. vo Schottland gsi, dr Soon vo dr Maria Stuart und en Ururänkel vom änglische Köönig Heinrich VII. Z Ängland het er as Köönig Jakob I. regiert.

Kwelle

Monographie



</doc>
<doc id="48795" url="https://als.wikipedia.org/wiki?curid=48795" title="Che Guevara">
Che Guevara

Dr Ernesto Rafael Guevara de la Serna, bekannt as Che Guevara oder äifach Che (* offiziell 14. Juni 1928, villicht scho 14. Mai 1928 z Rosario, Argentinie; † 9. Oktober 1967 z La Higuera, Bolivie), isch e marxistische Politiker, Guerillafüerer und Autor gsi.

Er isch äine vo de wichdigste Aafüerer ("Comandante") vo dr Rebellenarmee vo dr Kubanische Revoluzioon vo 1956–59 gsi und isch näben em Fidel Castro die wichdigsti Sümbolfigur vo dr Revoluzioon.
Dr Guevara stammt us ere argentinische bürgerlige Familie. Won er no Medizin studiert het, het er Räisedaagebüecher verfasst, wo literarischi Kwalidäät häi und e baar mol verfilmt worde si. Äinzelni vo sine Schrifte und Reede häi revoluzionäri Ströömige wit über Kuba uuse beiiflusst. Si Lääbe, si Dood und dr posthumi Kult um sini Person si s Thema von e Hufe Film und Büecher.

D amerikanischi Zitschrift "Time Magazine" het en 1999 zu de 100 iiflussriichste Lüt im 20. Joorhundert zelt. E Fotografii vom „Che“ vom Alberto Korda, "Guerrillero Heroico", gältet as s berüemtiste fotografische Bild von ere Person, und ghöört zu de Medieikone.




Che Guevara – Originalteggst übersetzt:


</doc>
<doc id="48798" url="https://als.wikipedia.org/wiki?curid=48798" title="Tagblatt">
Tagblatt

Tagblatt isch en Bestandtail vo villne Zytige im dütschsproochige Ruum, wo öpe umgangsproochlig nume churz "Tagblatt" gnännt wärded.

Zum Byspil:

Lueg au:


</doc>
<doc id="48802" url="https://als.wikipedia.org/wiki?curid=48802" title="Rheineck">
Rheineck

Rheineck bezaichnet folgendi geografeschi Objekt:

Rheineck isch de Familiename vo:
Lueg au:


</doc>
<doc id="48854" url="https://als.wikipedia.org/wiki?curid=48854" title="Alsace">
Alsace

Alsace isch 


</doc>
<doc id="48855" url="https://als.wikipedia.org/wiki?curid=48855" title="Koblenz (Begriffsklärung)">
Koblenz (Begriffsklärung)

Koblenz isch de Name vo däne Ort:
Koblenz isch de Name vo däne Persone:
Lueg au:


</doc>
<doc id="48856" url="https://als.wikipedia.org/wiki?curid=48856" title="Martin Luther King">
Martin Luther King

Dr Martin Luther King jr. (* 15. Januar 1929 z Atlanta, Georgia, as "Michael King jr.;" † 4. April 1968 z Memphis, Tennessee) isch e amerikanischer Baptistepastor und Bürgerrächtler gsi.

Dr King ghöört zu de bedütendste Verdräter vom Kampf gege soziali Underdruckig und Rassismus. In de Veräinigte Staate isch er zwüsche dr Middi vo de 1950er und dr Middi vo de 1960er Joor dr bekanntist Sprächer vo dr amerikanische Bürgerrächtsbeweegig (em "Civil Rights Movement") gsi. In dere Beweegig het er dr zivil Unghorsam as Middel gege die politischi Braxis vo dr „Racial Segregation“ (Rassedrennig) in de Südstaate vo de USA propagiert und het sälber an sonige Akzioone mitgmacht.

Es isch vor allem im King sim Ysatz und sinere Wirkchraft z verdanke, ass s "Civil Rights Movement" zun ere Massebeweegig worde isch, wo s schliesslig fertigbrocht het, ass d Rassedrennig gsetzlig ufghoobe und s unygschränkte Waalrächt für die schwarzi Bevölkerig in de Südstaate iigfüert worde isch.

Für sis Anggaschmang für soziali Grächtikäit het dr King 1964 dr Friidensnobelbrys überchoo.





</doc>
<doc id="48858" url="https://als.wikipedia.org/wiki?curid=48858" title="Wladimir Iljitsch Lenin">
Wladimir Iljitsch Lenin

Dr Lenin (, wüss. Transliterazioon "Lenin" , äigentlig Wladimir Iljitsch Uljanow, , wüss. Transliterazioon "Vladimir Il’ič Ul’janov"; * 10. April/22. April 1870 z Simbirsk; † 21. Januar 1924 z Gorki bi Moskau) isch e russische kommunistische Politiker und Revoluzionäär gsi, e marxistische Theoretiker, dr Vorsitzendi vo dr Bolschewiki-Bardei und vo dr Kommunistische Bardei vo Russland wo us dere uusegwaggse isch (1912–1924), Schef vo dr Regierig vo Sowjetrussland (1917–1922) und denn vo dr Sowjetunion (1922–1924), und Gründer vo dr Sowjetunion.

Wo si si Brueder wägen eme blante Attentat uf dr Zar hiigrichdet worde isch, het sich dr jungi Lenin de marxistische Sozialdemokrate aagschlosse und het im Undergrund für e kommunistischi Revoluzioon in Russland gschafft. Er het e baar Mol ins Exil müesse goo, die mäisti Zit isch er in dr Schwiz gsi. 1903 het er en äigeni Frakzioon in dr Sozialdemokratische Arbäiterbardei vo Russland gründet, d Bolschewiki, die spööteri Kommunistischi Bardei vo Russland.
Am Aafang vo 1917 het e bürgerligi Revoluzioon in Russland d Monarchii gstürzt. Die nöiji Regierig het sich aber nid us em Erste Wältchrieg zrugzooge, und het wäge däm vili Sümpatisante verloore. Die Sozialdemokratischi Arbäiterbardei vo Russland, d Bolschewiki under dr Füerig vom Lenin, het in dr Oktoberrevoluzioon d Macht an sich grisse. Si het die verfassigsgääbendi Versammlig mit Gwalt ufglööst und d Mäinigsfreihäit iigschränggt. Im Bürgerchrieg, wo denn usbroche isch, häi d Bolschewiki die mäiste Gebiet vom ehemoolige Russische Riich under iiri Kontrolle brocht und dr Widerstand vo dr Wisse Armee und vo andere Bürgerchriegsbardeie milidäärisch und mit terrorisrische Methode broche, au wenn e Hufe usländischi Mächt die Wiss Armee materiell understützt häi und e baar Nochberstaate russischi Gebiet bsetzt häi. Gege s Ändi vom Chrieg, 1922, häi d Bolschewiki d Union vo de Sozialistische Sowjetrepublike gründet.

Zu sällere Zit isch dr Lenin scho schwer chrank gsi. 1924 isch er gstorbe und mä het si Liiche iibalsamiert und im ene Mausoleum an dr Muure vom Kreml usgstellt. D Staliniste häi vo denn aa d Bedütig vom Lenin für d Sowjetunion und für e Kommunismus in sinere russsche Form immer mee uuseghoobe. Bis hüte isch sich die politischi Linggi nid sicher, wie mä d Rolle vom Lenin söll beurdäile. Für die, wo d Schrifte vom Karl Marx e gschlossnigs Ideologiigebild si, gseen im Lenin Theoretiker, wo dr Marxismus mit em Leninismus maassgääblig witerentwigglet het. Noch em Dood vom Lenin in dr Zit vom Stalinismus het mä drus d Ideologii vom Marxismus-Leninismus konstruiert. Uf dr andere Site het s Verletzige vo de Menscherächt, Dogmatismus und antidemokratischi Tendänze gee, wo nit zämmegönge mit modärne Konzept vom Sozialismus. E groossi Rolle drbii, wie mä d Theorie vom Lenin söll beurdäile, spiile d Frooge, öb sich dr Kommunismus au im ene industriell rückständige Land chönn entwiggle, und was für e Rolle drbii e "Bardei von ere nöije Art" wurd haa.






</doc>
<doc id="49077" url="https://als.wikipedia.org/wiki?curid=49077" title="Rheineck SG">
Rheineck SG

Rhinegg (amtl. Rheineck) isch e politeschi Gmaind im Kanton Sanggalle, Schwiz.

Rhinegg liit zwüsched em Appezäller Vorderland und em Rhidelta, chorz bevor de Alt Rhi i de Bodesee mündet. De Alt Rhi bildet d Gränze zwüsched Öschtrych und de Schwiz. Rhinegg isch zwüsched Rorschach und Sammagreta im Rhintl.

Nochbergmainde send Thal und Sammagreta im Kanton Sanggalle, Lutzebärg im Kanton Appezäll Usseroode und Gaissau im Voralbärg.

Rhinegg werd urkundlich s erschtmol erwähnt im Johr 1163 as "castellum Rinegge" und hät 1219 s Stadträcht öbercho. S Städtli, dozmol no am Rhii gläge, isch en wichtige Umschlags- und Handelsplatz a de Nord-Südachse gsi. Zahlrychi Baute z Rhinegg send Züüge us bessere Zyte.

Rhinegg hät en Bahof a de Linie Rorschach-Sammagreta-Bux-Sargans und isch en Uusgangspunkt vo de Bärgbahn Rhinegg-Walzehuuse. Zwüsched de Isebahnlinie und em Alte Rhii verlauft d A1. En Autobahnaaschluss gits im Buriet, i de Nöchi vom Flughafe Alterhii.

Es loont sich en chlinne Spaziergang dor d Altstadt, mit sine Fachwärckhüser. Me fangt bi de katholische Cherche a, goot am Leuehof und em mächtige Oberstufe-Schuelhuus verbii und chunnt i de Hoptgass zum Rodhuus. Döt isch o s ainzig erhalte plebni Stadtror, s "Rhytor" us em 15. Johrhundert. Bi de reformierte Cherche verlot me s Städtli und cheert bim Chusterhof i Richtig Burghügel zu de Ruine "Alt Rhinegg".




</doc>
<doc id="49078" url="https://als.wikipedia.org/wiki?curid=49078" title="Abraham Lincoln">
Abraham Lincoln

Dr Abraham Lincoln [] (* 12. Februar 1809 bi Hodgenville, Hardin County, hüte: LaRue County, Kentucky; † 15. April 1865 z Washington, D.C.) isch vo 1861 bis 1865 dr 16. Bresidänt vo de Veräinigte Staate vo Amerika gsi, dr erst wo Mitgliid vo dr Republikanische Bardei gsi isch und dr erst, wo Opfer vom ene Aaschlaag worde isch. Er isch 1860 für en erstei Amtsperioode gweelt worde und 1864 für e zwäiti.

Si Bresidäntschaft gältet as äini vo de bedütendste in dr Gschicht vo de Veräinigte Staate: Er isch e Gegner vo dr Sklaverei gsi und won er gweelt worde isch, si wäge däm zerst siibe und spööter no vier anderi Südstaate, wo s Sklaverei gee het, us dr Union usdräte und häi en äigene Staatebund, die Konföderierte Staate vo Amerika bildet. Dr Lincoln het d Nordstaate denn im Sezessionschrieg agfüert, wo wäge däm usbroche isch. Er het d Widerhäärstellig vo dr Union und d Abschaffig vo dr Sklaverei in de USA duuregsetzt. Under sinere Regierig isch s Land zum e zentral regierte, modärne Industriistaat worde, was denn d Basis für si Ufstiig zur Wältmacht im 20. Joorhundert worde isch.





</doc>
<doc id="49079" url="https://als.wikipedia.org/wiki?curid=49079" title="Ludwig XIV.">
Ludwig XIV.

Dr Louis XIV. (au , dütsch "Ludwig XIV."; * 5. Septämber 1638 z Saint-Germain-en-Laye; † 1. Septämber 1715 z Versailles) isch vo 1643 aa Köönig vo Frankriich und Navarra gsi. Mä säit em au "„dr Sunneköönig“" (frz. ).
Dr Louis XIV. gältet as dr klassischi Verdräter vom höfische Absolutismus. Dr Läitsatz vom Absolutismus, "L’État, c’est moi!" – "Dr Staat bin ich!", wird im aber felschligerwiis zuegschriibe. Er het d Verwaltig usbaut, d Opposizion vom Aadel bekämpft und die franzöösischi Wirtschaft gförderet und eso d Macht vo dr Chrone gsterkt. D Hoofkultur isch ganz uf d Person vom Herrscher zuegschnitte gsi. Dr Köönig het d Künst und d Wüsseschafte gförderet, und die franzöösischi Kultur het afo ufblüeje. Dr Louis XIV. het en expansivi und chriegerischi Ussepolitik gfüert, so dass Frankriich under sinere Regierig e Vormachtstellig in Öiropa ghaa het. Wäge sine Chrieg si d Staatsschulde vo Frankriich uf zwäi Milliarde Livres gwaggse, und s Land het bis 1725 brucht, bis es alli Schulde het chönne zruggzaale. Drotzdäm isch Frankriich, wo dr Louis gstorbe isch, s riichste Köönigriich in Öiropa gsi. 

Dr Louis XIV. isch 72 Joor lang uf em Droon gsässe und isch äine vo de Monarche in dr Gschicht vo Öiropa gsi, wo am lengste gherrscht häi.








</doc>
<doc id="49135" url="https://als.wikipedia.org/wiki?curid=49135" title="Jawaharlal Nehru">
Jawaharlal Nehru

Dr Jawaharlal Nehru (Hindi जवाहरलाल नेहरू, Javāharlāl Nehrū; * 14. Novämber 1889 z Allahabad; † 27. Mai 1964 z Nöi-Delhi) isch en indische Politiker, Widerstandskämpfer und vo 1947 bis 1964 dr erst Ministerbresidänt vo Indie gsi. Er isch au as Pandit Nehru bekannt.

Im Jawaharlal Nehru si Vater isch dr Motilal Nehru gsi, äine vo de Füerer vom Indian National Congress. Er isch z Harrow in Ängland uf d Schuel und het denn an dr Cambridge University und z London studiert. Er isch zrugg uf Indie und isch 1917 dr Brivatsekretär vom Mahatma Gandhi worde. Im Joor druf isch er Mitgliid vom All-Indische Kongräss worde.
Vo 1922 aa isch er immer wider wägen sine Akzioone vo zivilem Unghorsam gege die britischi Kolonialverwaltig immer wider ins Gfängnis choo. Vo 1929 isch er zämme mit em Gandhi dr Füerer vo dr Unabhängigkäitsbeweegig gsi. Im Zwäite Wältchrieg isch er vo 1942 bis 1945 wider im Gfängnis glandet und erst freigloo worde, wo d Verhandlige zwüschen em Nazionalkongräss, dr Muslim-Liga und dr britische Regierig über d Unabhängigkäit vo Indie aagfange häi. 

In dr brovisorische Regierig vo 1946 isch dr Nehru dr stellverträtend Bresidänt gsi. Am 15. August 1947 het Indie d Unabhängigkäit überchoo. Er isch Ministerbresidänt und gliichzitig Usseminister worde. Er het aber nüd chönne mache drgeege, ass dr Subkontinänt ufdäilt worde isch in zwäi Staate, in s säkulare Indie, wo vor allem Hindu lääbe und dr muslemisch Staat Pakistan im Indusdaal und dr Gangesmündig.

Bi de erste freije Waale in Indie im Joor 1952 isch im Nehru si "Kongrässbardei" die sterksti politischi Chraft im Parlamänt vo dr Indische Union worde und är isch wider zum Ministerbresidänt gweelt worde. 1957 und 1962 isch er wider gweelt worde und isch schliesslig im Amt gstorbe.

Dr Nehru gältet as dr Urheeber vo dr Idee vom "Non Alignment", wo sich e Staat an käi Pakt bindet, het mit andere d Beweegig vo de blockfreije Staate ins Lääbe grüeft und het dr Begriff „Driddi Wält“ brägt. Er het für e demokratischs und säkulars Indie gschafft mit eme Wirtschaftssüstem mit sozialistische Züüg. Er gältet as dr organisatorischi Gründer vo dr indische Kongrässbardei. 

Us em Gfängnis het dr Nehru zwüschen em Oktober 1930 und August 1933 sinere chliine Dochder Indira 196 Brief gschiggt, won er din über d Wältgschicht gschriibe het, so dass es au e Chind cha verstoo. Die Brief si spööter under em Ditel "Glimpses of World History" (dt. „Weltgeschichtliche Betrachtungen“) zämmegfasst und veröffentligt worde.

Zämme mit "Entdeckung Indiens" und "Indiens Weg zur Freiheit" gälte die Brief as stilistisch mustergültigi Wärk vo dr änglische Litratuur.






</doc>
<doc id="49137" url="https://als.wikipedia.org/wiki?curid=49137" title="Teilung Indiens">
Teilung Indiens

D Däilig vo Indie bezieht sich uf d Ufdäilig vom ehemoolige Britisch-Indie wäge religiöse und ethnische Komflikt. Si het schliesslig zwüschen em 14. und 15. August 1947 zur Gründig vo zwäi unabhängige Staate gfüert: Pakistan und Indie. Pakistan het bis 1971 us zwäi Däil bestande: Westpakistan (s hütige Pakistan) und Ostpakistan (s hütige Bangladesch).

D Muslim-Liga under em Jinnah het e Däilig verlangt, dr Gandhi isch drgeege gsi, aber dr Nehru het e Drennig schliesslig akzeptiert.
D Ufdäilig vom ehemoolige Britisch-Indie in zwäi Dominions isch im Indian Independence Act 1947 festgläit worde und het s Ändi vo dr britische Kolonialherrschaft uf em indische Subkontinänt markiert.

Im Lauf vom Däiligsbrozäss isch s zu bürgerchriegsäänlige Usenandersetzige choo, wo Hundertduusige vo Lüt s Lääbe kostet häi; es git Autore, wo vo bis zun ere Million Opfer oder mee reede. 
Öbbe 20 Millione Lüt si deportiert, verdriibe oder umgsiidlet worde.

D Däilig isch aber bis hüte nonig ganz abgschlosse und sorgt immer no für Komflikt zwüsche Indie und Pakistan. Das goot vor allem druf zrugg, ass sit em Jinnah d Pakistaner verlange, ass Kaschmir, won e muslimischi Meerhäit woont, aber zur Zit vo dr Däilig vo Hindus regiert worde isch, zu Pakistan müess ghööre. Aber dr Jinnah het doch au Hyderabad und Junagadh welle, wo vor allem Hindus gläbt häi, wil die Gebiet von Muslime regiert worde si.




</doc>
<doc id="49140" url="https://als.wikipedia.org/wiki?curid=49140" title="Kwame Nkrumah">
Kwame Nkrumah

Dr Kwame Nkrumah (äigentlig "Francis Nwia Kofi Kwame Nkrumah"; * 21. Septämber 1909 z Nkroful, Ghana; † 27. April 1972 z Bukarest, Rumänie) isch e ghanaische Dänker, Politiker und Staatsmaa gsi. Er isch dr erst Bresidänt vo Ghana gsi, äine vo de wichdigste Sprächer vo dr panafrikanische Beweegig und äine vo de Gründer vo dr Organisazioon vo dr afrikanische Äinhäit. 

Dr Kwame Nkrumah het e politischi Beweegig aagfüert, wo "Independence now!" verlangt het. Im Merz 1952 isch er vo dr gsetzgääbende Versammlig zum Brömieeminister vo dr Chronkolonii Goldküste gweelt worde. am 6. März 1957 isch s Land unabhängig worde und het dr Naame Ghana überchoo. Es isch s erste schwarzafrikanische Land, wo vo sine Kolonialheere d Unabhängikäit überchoo het. 
Im Juli 1960 isch Ghana noch ere Volksabstimmig e Republik worde und in de Waale isch dr Nkrumah zum Bresidänt gweelt worde. 

Er het mit Hilf vo Fümfjooresblään brobiert, s Land z modärnisiere und z industrialisiere. 1964 het Ghana denn s modärnste Stroossenetz in Afrika ghaa, groossi Hääfe z Takoradi und z Tema und die landwirtschaftligi Brodukzion isch diversifiziert und mechanisiert worde. Au s Bildigs- und Gsundhäitswääse het sich entwigglet und mit em Volta River Project het mä welle die ghanaischi Stromversorgig sichere. Gliichzitig isch aber au s Reschiim autoritäärer worde. Dr Nkrumah het Opposizionelli under em Preventive Detention Act ooni Richderspruch lo iispeere. 1964 het er si Bardei, d CPP, zur äinzige legale Bardei lo erklääre, und är sälber isch Bresidänt für s ganze Lääbe worde.

1966 isch dr Nkrumah im ä prowestlige Milidäärputsch gstürzt worde und isch uf Guinea ins Exil. 1972 isch er z Bukarest gstorbe.





</doc>
<doc id="49141" url="https://als.wikipedia.org/wiki?curid=49141" title="Castel Goffredo">
Castel Goffredo

Castel Goffredo isch e Stedtli in der italienische Provinz Mantua in der Region Lombardei. Es het Iiwooner (Stand ).
D Gmeind lit öbbe 29 Kilometer nordwestlig vo Mantua und öbbe 32 Kilometer südöstlig vo Brescia. Castel Goffredo lit grad an dr Gränze zur Provinz Brescia.

Vom 9. Joorhundert bis 1115 het s Gebiet zur der Herrschaft vo de Fürstbischöf vo Brescia ghöört. 1137 het sich d Bevölkerig under e Schutz vo de Fürste vo Mantua gstellt. Vo 1348 bis 1404 häi d Visconti vo Mailand e Zitli über d Region gherrscht. 1441 isch d Familie Gonzaga vo Mantua wider an d Macht über s Gebiet choo. Vo 1603 bis 1707 het s zum Herzogdum Mailand und ab 1861 zum Königriich Idalie ghöört. 

2002 isch d Gmäind zun ere "città" (Stadt) erkläärt worde.
D Stadt het in de letschte zwäihundert Joor e wirtschaftligi Blüeti erläbt. Castel Goffredo isch bsundrigs dur d Textilindustrii bekannt worde, wo Strumpfhose broduziert het.


</doc>
<doc id="49142" url="https://als.wikipedia.org/wiki?curid=49142" title="Peter I. (Russland)">
Peter I. (Russland)

Dr Peter I., dr Groossi (" Pjotr I Weliki"), uf d Wält choo as Pjotr Alexejewitsch Romanow (russ. ; * 30. Mai/9. Juni 1672 z Moskau; † 28. Jänner/8. Februar 1725 z Sankt Petersburg), isch vo 1682 bis 1721 Zar und Groossfürst vo Russland und vo 1721 bis 1725 dr ersti Kaiser vom Russische Riich gsi. Er gältet as äine vo de bedütendste Herrscher vo Russland. Dr Biinaame "Dr Groossi" bezieht sich uf sini Läistige, aber au im Körper isch er grooss gsi. D Zitgenosse verzelle, ass dr Zar Peter daatsächlig e Riis gsi isch. D Kwelle reede von ere Gröössi zwüsche 2,01 und 2,15 Meter.

Dr Peter het früe scho dänggt, ass Russland müess vo Öiropa leere. Er het öiropäischi Bekannti ghaa, wo denn zu Berooter worde si, het Dütsch und Holländisch gleert und isch 1697 bis 1698 in Westöiropa umegräist. Z Amsterdam het er e Leer zum Zimmermaa gmacht. Won er 1698 z Wien gsi isch, het er vom e Ufstand vo de Strelitze, sinere Palastwach, ghöört, isch sofort häim und het d Strelitze vernichdet. Er het denn aagfange sini Reformblään umzsetze. Zum d Wirtschaft z fördere, het er Groossbetriib lo baue und d Gründig vo Brivatundernääme understützt, het Reforme im Schuelwääse gmacht, Bärt und altrussischi Chläider verbote, d Verwaltig sterker zentralisiert und bürokratisiert und e Aadelrangdabälle ufgstellt. Das het s Russland mööglig gmacht, äini vo de groosse öiropäische Mächt z wärde.

Dr Peter het früe gsee, ass dr Zuegang zum Meer für e Groossmacht kritisch cha si. Er het 1695 brobiert, d Krim z eroobere so dass er Hääfe am Schwarze Meer überchiem, isch aber gschiiteret. Im Zwäite Nordische Chrieg (1700–1721) het er denn Gebiet im Baltikum erooberet. Er het 1703 Sankt Petersburg um Finnische Meerbuuse gründet und es zur Hauptstadt gmacht. 1716 isch er no äinisch und das Mol as Zar dur Westöiropa gräist. 1721 het er sich zum Kaiser erhoobe. 

Am 8. Februar 1725 isch dr Peter I. z Sankt Petersburg gstorbe, wil er persöönlig Matroose wo in Seenoot gsi si, grettet het, und drbii chrank worde isch.




</doc>
<doc id="49145" url="https://als.wikipedia.org/wiki?curid=49145" title="Qin Shihuangdi">
Qin Shihuangdi

Dr Qín Shǐhuángdì (, äigentlig Yíng Zhèng (); * 259 v. Chr. z Handan; † 10. Septämber 210 v. Chr. z Shaqiu) isch dr Gründer vo dr chinesische Qin-Dünastii gsi und vom chinesische Kaiserriich.

Dr Yíng Zhèng isch in dr Zit vo de Stritende Riich uf d Wält cho, wo siibe Staate um d Vorheerschaft in China kämpft häi. Si Häimetland Qin isch nit nume äins vo de riichste chinesische Riich gsi, sondern scho sit 288 v. d. Z. au s grösste. Usserdäm het s scho e Generazioon vor em Yíng die effiziäntisti innerstaatligi Organisazioon ghaa. S Qin-Riich sig vo de Überleegige vom Legalismus brägt gsi, wo s Kollektiv über dr Äinzeln gstellt het für zum d Macht z waare Beloonig und Stroofe iigsetzt het. Nochdäm si Vater scho früe gstorbe isch, isch dr Yíng Zhèng scho im Alter vo dritääni Köönig worde. Vo 230 v. d. Z. aa het er in meerere Fäldzüg alli verfindete Staate underworfe und China gäinigt, und sich sälber under em Naame Qín Shǐhuángdì zum Kaiser erhoobe. Zämme mit sim Kanzler Li Si, wo dr Legalismus ooni Vorbehalt befürwortet het, het er e Beamtestaat ufbaut und eso sis Riich vollstanändig chönne kontrolliere. Er het e Hufe Reforme und Normeregulierige iigfüert, het sich aber uf Zwangsarbet und e rücksichtslosi Gwaltheerschaft gstützt, was Millione vo sine Underdaane s Lääbe kostet het. Wäge däm isch sis Aasee in dr modärne Volksrepublik China seer umstritte.

Es het e Hufe Spiilfilm, Romään, Theaterstück und äänligs gee, wo dr Qín Shǐhuángdì zum Thema häi, und dorum isch er dr färnöstlig Heerscher, wo in de westlige Kulturkräis am bekanntiste isch. Au d Entdeckig vo dr Terrakottaarmee vor sim sim Mausoleum het drzue biidräit.


 


</doc>
<doc id="49147" url="https://als.wikipedia.org/wiki?curid=49147" title="Sun Yat-sen">
Sun Yat-sen

Dr Sun Yat-sen, * 12. Novämber 1866 z Cuiheng bi Zhongshan, Provinz Guangdong "oder" 24. Novämber 1870 uf Hawaii; † 12. Merz 1925 z Peking), in dr Volksrepublik China am bekanntiste as Sun Zhongshan (), in dr Republik China uf Taiwan Landesvater Herr Sun Zhongshan () gnennt isch e chinesische Revoluzionsfüerer und Staatsmaa gsi. Er het dr Kuomintang (KMT) gründet, isch 1911 dr erst brovisorischi Bresidänt vo dr Republik China gsi und noch e baar Joor im Exil 1921 Bresidänt vo dr sälbstbroklamierte Nazionalregierig in Kanton. Er wird as dr Gründer vom modärne China in dr Volksrepublik China und au in dr Republik China vereert. Si politischi Filosofii isch as die „Drei Brinzipie vom Volk“ bekannt.




</doc>
<doc id="49149" url="https://als.wikipedia.org/wiki?curid=49149" title="Tamerlan">
Tamerlan

Dr Timur (äigentlig Temür) ibn Taraghai Barlas (, Tīmūr, vo middeltürkisch "temür" „Iise“; in dr oobeländische Gschichtsschriibig besser bekannt as Tamerlan bzw. Timur Lenk, vo persisch "Timur-i Lang" „Timur dr Laami“; * 8. April 1336 z Kesh, hüte Shaxrisabz; † 19. Februar 1405 z Schymkent) isch e zentralasiatische muslimische Eroberer am Ändi vom 14. Joorhundert gsi. Er het d Timuride-Dünastii in Persie und Dransoxanie gründet.

Er isch in dr nomadische Stammkonföderazioon vom Tschagatai-Chanat ufgwaggse, het s Mongolische Riich wider welle härstelle. Im Timur si Heerschaft isch kennzäichnet gsi dur Brutalidäät und Türannei. Gliichzitig isch er as groosszüügige Kunst- und Litratuurförderer bekannt.

Vo 1380 aa het dr Emir dr Süüde vo Chorasan, Middel- und West-Persie und vom Irak erooberet, und het die lokale Dünastie wie d Kartide, d Sarbadare, d Muzaffaride und d Dschalairide enthroont.
1394 het dr Timur schon e Gebiet kontrolliert, wo Däil vom hütige Irak (mit Bagdad), Iran (s domoolige Persie), Aserbaidschan, Usbekistan, Armenie und Georgie umfasst het. Im Oste si sini Drubbe über s rästlige Tschagatai-Gebiet in Moghulistan bis zur Gränze vo dr Mongolei choo (öbbe 1389).

In d Joor 1391 und 1395 het dr Timur d Mongole zwäimol entschäidend gschlaage, und deren iir Riich isch vo denn aa mee und mee zerfalle. 1398 het er Delhi erooberet, 1401 si Damaskus und Bagdad in sini Händ gfalle. Am 20. Juli 1402 – er isch denn scho fast blind gsi – het er dr osmanische Armee under em Sultan Bayezid I. in dr Schlacht bi Ankara (Angora) äini vo de schwerste Niiderlaage in iirer Gschicht zueberäitet. Dr Timur isch denn au in Öiropa bekannt worde. Dr Bayezid isch in dr mongolische Gfangeschaft gstorbe. Dr Emir het aber Anatolie verloo und isch nid uf Konstantinopel vorgstoosse. D Gründ für die Entschäidig si nit bekannt.




</doc>
<doc id="49154" url="https://als.wikipedia.org/wiki?curid=49154" title="Karl Leo">
Karl Leo

De Karl Leo (* 10. Juli 1960 in Friburg im Brisgau) isch en dütsche Physiker.

De Leo isch in Sanderge im Schwarzwald uffgwachse und hot 1979 sin Abidur g'macht. Sit 1980 hett er a der Universität Freiburg Physik schtudiert und hett 1985 e Diplomorbeid am Fraunhofer-Institut für Solare Energiesysteme g'mocht. 1986 isch er fir a Doktorarbeit aas Max-Planck-Institut für Festkörperforschung in Stuegert gange un hedd 1988 an de Universität Stuttgart sin Doktor g'macht. Vo 1989 bis 1991 isch er als Otto-Hahn-Stipendiat bi de AT&T Bell Laboratories in Holmdel (New Jersey) gsi. 1991 isch er no aas Inschdidud fir Halbleidertechnik vo de RWTH Aachen gange und hedd sich habilitiert. Seid 1993 isch er Inhober vo a C4-Professur für Optoelektronik am Institut für Angewandte Photophysik vo de Technische Universität Dresden, usser 2003-2006 isch er sither au de Inschdidudsleider gsi. Vo 2001 bis 2013 isch er au bi de Fraunhofer-Gsellschaft gsi und wor am End Inschdidudsleider vo de 
Fraunhofer-Einrichtung für Organik, Materialien, und Elektronische Bauelemente COMEDD in Dresden.

S Orbedsgebied vom Leo sin Halbleider, inbsondere mit optische Methode. Im Johr 1992 hett er zeigt, dass Blochoszillation in em Halbleiter-Übergitter möglich sin, was mer für lange Zit nid fir meglich g'halte hedd. In de letschte Zit hett er mehr a de organische Halbleider gorbeided, des sin Halbleider, wo fascht ganz us Kohlestoff sin. Zsamme mit sine Schdudende un Kollege hett er zeigt, dass mer reladiv guede Solarzellen und organische LED, wo mer Organischi Halbleider demit mache ka. Fir sine Orbede hett er under annerem 2002 de Leibnizpris un 2011 de Zukunftspris vom Bundespräsidend kriegt. Er hedd au zsamme mid andere e paar Firme gründet, unter anderem di Novaled AG, wo 2013 vo de Koreaner kauft worre isch, und di Heliatek GmbH, wo Solarzelle machd.




</doc>
<doc id="49208" url="https://als.wikipedia.org/wiki?curid=49208" title="George Washington">
George Washington

Dr George Washington [] (* 22. Februar 1732 uf em Guetshoof Wakefield (es het au „Pope’s Plantation“ ghäisse) im Westmoreland County, Virginia; † 14. Dezämber 1799 uf sim Guet Mount Vernon, Virginia) isch vo 1789 bis 1797 dr ersti Bresidänt vo de Veräinigte Staate vo Amerika gsi.

Im Amerikanische Unabhängigkäitschrieg vo 1775 bis 1783 isch er dr Oberbefäälshaaber vo dr Kontinentalarmee gsi.

Er isch äine vo de Gründerväter vo de USA gsi und Vorsitzende vo dr verfassigsgääbende Philadelphia Convention im Joor 1787.

Sini Entschäidige wäärend sinere Bresidäntschaft häi d Entwigglig vo dr Veräinigte Staate vo Amerika as republikanischi Demokratii bis hüte brägt. Er het vor allem druf aane gschafft, ass es e handligsfähigi Zentralgwalt gäb de Äinzelstaate und em Kongräss gegenüber, und er het mit Präzedänzfäll d Kompetänze vom nöije Bresidänteamt bewusst erwiteret.

Dr Washington het zur Zwäihundertjoorfiir vo de Veräinigte Staate am 11. Oktober 1976 postum „für d Vergangehäit und d Gegewart“ dr höggst Dienstgrad vom ene "General of the Armies of the United States" überchoo.





</doc>
<doc id="49209" url="https://als.wikipedia.org/wiki?curid=49209" title="Abraham">
Abraham

Der Abraham ( "Avrāhām" „Vater vo de vile [Völker]“, aramäisch ܐܒܪܗܡ "Abrohom", ) isch as Stammvater vo de Israelite e zentrali Figur im Tanach und denn au im Alte Testamänt.

Er gältet au als dr Stammvater vo de Araber; vo sim Soon Ismael söll dr Brofeet vom Islam, dr Mohammed, abstamme. 

Im Abraham si Gschicht wird im biblische Buech Genesis oder Bereschit, 12–25, vrzelt. Noch däm ghört er zämme mit sim Soon Isaak und sim Änkel Jakob zu de “Erzväter”. Vo deene chömme noch dr biblische Überliiferig die Zwölf Stämm vom Volk Israel.

Näben em Juudedum berüefe sich au s Christedum und dr Islam uf en Abraham as Stammvater. Doorum bezäichnet mä alli drei au as abrahamitischi Religioone.

I der Bibel lehre mer der Abraham am Afang under em Name Abram kenne. Sy Vater isch der Terach, wo us der Linie vom Sem, em Sohn vom Noah stammt. Der Terach het insgesamt drei Söhn. Der Abram, der Nahor u der Haran. Der Lot isch der Sohn vom Haran u so mit isch der Abram der Unggle vom Lot. Nach em Tod vom Haran hüratet der Abram d Sarai u der Nahor d Milka. Doch d Sarai blybt Chinderlos da si zu däm Zytpunkt unfruchtbar isch. (1Mose 11,26-30 ELB)

Der Terach züglet später mit em Lot, em Abram u der Sarai vo Ur in Chaldäa richtig Kanaan. Wo d Familie z Haran (hütigi Türkei) achunnt, stirbt der Terach im Alter vo 205i. (1Mose 11,31-32 ELB)

Der Abram isch also z Haran woner vo Gott ufgforderet wird sys Vaterhuus z verla. Är isch 75i woner zäme mit em Lot u der Sarai Haran verlat. Wo der Abram ds Zält zwüsche Bethel u Ai ufgstellt het, erschynt ihm der Herr u dä verspricht ihm, dass das Land woner hie gseht, syne Nachkomme wird ghöre. Das Verspräche füehrt derzue, das der Abram Gott en Altar bout. (1Mose 12,1-9 ELB)

E Hungersnot zwingt der Abram derzue nach Ägypte z flüchte. Churz bevor är z Ägypte achunnt git är der Sarai der Uftrag sech als syni Schwoscht us z gä. Z Ägypte git’s aber genau wäg däm es Problem. Em Pharao gfallt nämlech d Sarai u drum holt är se zu sich. Um d Sarai us dere missleche Lag z befreie, straft Gott ds Huus vom Pharao mit Plage. Der Pharao isch nid begeischteret woner merkt das sech’s um d Frou vom Abram handlet u so stellt är ne zur redt. So chunnt us das der Abram Angscht um sys Läbe gha het. Uf die Gschicht abe muess der Abram ds Land wider verla. Damit dene beidne nüt passiert wärde si vo Soldate begleitet. So chunnt der Abram wider i ds Südland.(1Mose 12,10-20 ELB)

Im Gebiet zwüsche Ai u Bethel git’s zwüsche de Hirte vom Lot u dene vom Abram krach. Der Grund isch das es eifach nid gnueg Fueter für alli Herde i dere Gägend git. So muess sech der Abram vom Lot trenne. Der Lot geit i ds fruchtbare Jordantal u läbt i der Neechi vo Sodom u Gomorra. Nach der Trennig vom Lot erschynt Gott erneut im Abram u widerholt d Verheissig vo der übernam vom Land. Nach dere Verheissig lat är sech in Mamre i der Neechi vo Hebron nider. (1Mose 13 ELB)

I der Gägend vo Sodom u Gomorra bricht e Chrieg us. Der uslöser isch, das es paar Chönige wo sälber em Chönig Kedor-Laomer müesse diene, der Dienscht nümm wei leischte. Wäret däm Chrieg wird der Lot u syni Familie vom Heer wo der Kedor-Laomer agfüehrt het entfüehrt. Wo das der Abram vernimmt, rüschtet är 318 Maa u verfolgt die Chönige, wo mit em Kedor-Laomer zäme der Chrieg agfange hei, bis nach Dan. Dert teilt der Abram ds Heer i zwöi Teili u überrascht ds Lager i der Nacht. De verfolgt är se bis nach Damaskus. Nach der Befreiig vom Lot u syre Familie, begägnet der Abram em Melchisedek u dä sägnet der Abram im Chönigstal. (1Mose 14 ELB)

Nach dene Gschichte erschynt Gott im Abram erneut. Jitz wird ganz konkret über e Nachkomme gredt. Da der Abram sälber scho sehr alt isch u ds Glyche ou uf syni Frou Sarai zue trifft, muess är befürchte, das der Elieser vo Damaskus sy erschti Chnächt alles Erbt. Gott seit ihm aber klar, das das nid wird passiere. Är schickt der Abram us em Zält u seit ihm när das syni Nachkomme so Zahlrych wärde sy, wi d Stärne am Himmel. Denn chunnt’s zum Bund zwüsche Gott u em Abram. Derzue muess der Abram e drü Jährigi Chue, e drü Jährigi Geiss u e drü Jährige Schafsbock halbiere u die Stück enand gägenüber lege. Zu dem Bund bruucht’s ou no e Tuube u e Turteltuube. Nach däm das alles so lyt, schlaft der Abram y u erfahret alles was syne Nachkomme in Zuekunft wird passiere u de fahrt Gott i Form vo nere Flamme dür die Stück düre. (1Mose 15 ELB)

Da sech die Verheissig vo mene Nachkomme lang nid erfüllt, macht d Sarai der Vorschlag, der Abram söll doch d Hagar, ihri ägyptischi Magd zur Frou näh. D Sarai hoffet das si dür ihri Magd zum ne Chind chunnt. Nach däm der Abram 10 Jahr z Kanaan läbt, geit är uf e Vorschlag vo syre Frou i u so git d Sarai d Hagar im Abram zur Frou. D Hagar wird sofort schwanger. Churz druuf abe git’s Lämpe zwüsche de beide Froue. Dä Erger füehrt derzue das d Sarai zum Abram geit u ihm d Schuld git für das Ganze. Doch der Abram gmacht klar das d Hagar immer no der Sarai ihri Magd isch u’s a ihren isch, d Hagar z demüetige. Di aschliessendi handlig vo der Sarai füehrt zur Flucht vo der Hagar. Nach däm d Hagar wider zrügg isch, bringt si der Ismael uf d Wält. Der Abram isch den grad 86i. (1Mose 16 ELB)

Wo der Abram 99i isch, erschynt ihm Gott erneut. Wäret dere Offebarig chunnt der Abram e neue Name über. In Zuekunft söll är nume no Abraham heisse. Der Grund isch das der Abraham der Vater vo vil ne Völker söll sy. Ou d Sarai chunnt e neue Name über. Jitz söll si Sara heisse. Der Grund isch, dass Gott d Sara wott sägne u im Abraham ou vo ihre es Chind wott schänke. Doch der Abraham bemerkt das är 100i doch keis Chind me cha becho u d Sara mit 90i ou scho z alt isch. Drum wünscht sech der Abraham eigentlech nur das der Ismael Erwachse wird. Doch Gott seit ihm, dass är anderi Plän het. Das är ihm vo der Sara es Chind wott schänke u das di das Chind sölle Isaak nenne. Är erhört aber ou der Wunsch vom Abraham im Bezug uf e Ismael u verspricht ihm das dä 12 Fürschte wird z Läbe schänke. Denn wird d Beschnydig ygfüehrt. Der Abraham isch bi der Beschnydig 99i. No im glyche Jahr chunnt’s derzue das der Abraham z Mamre Bsuech überchunnt. Der Abraham erchennt die drei Manne sofort als Bote Gottes. Nach däm är se begrüesst het, isch är sehr Gaschtfründlech u Schlachtet sogar es Chälbli. Nach däm d Manne gässe hei, verheisse si em Abraham nomal e Sohn. Denn mache sech zwee Manne uf e Wäg richtig Sodom. Es chunnt zum berüehmte Handel zwüsche Gott u em Abraham. I däm Handel bringts der Abraham fertig, das Gott verspricht, das är d Stadt verschont wenn är 10 grächti findet. Da’s i dere Stadt aber nur vier grächti git, nämlech der Lot, syni Frou u syner zwo Töchtere, vernichtet Gott d Stadt. Allerdings nid ohni die vier us der Stadt z füehre.(1Mose 17-19 ELB)

Vo Mamre us isch du der Abraham richtig Gerar zoge u het sech dert nider gla. Da är wider Angscht um sys Läbe het, git är syni Frou erneut als syni Schwoscht us. D Konsequänz vo däm verhalte isch, das der Chönig Abimelech d Sara zu sich nimmt. Wäg dere Tat erschynt em Abimelech Gott im ne Troum u macht ihm klar, das är d Frou wider muess a Abraham zrügg gä. Es isch dä Troum wo Gott der Abraham i der Bibel es einzigs mal als Prophet bezeichnet. Nur wil der Abimelech d Sara no nid aglängt het, chunnt är glimpflech dervo. Am nächschte Tag stellt der Chönig der Abraham zur redt u es stellt sech use, dass d Sara em Abraham syni Halbschwoscht isch. Am Schluss vo dere Begägnig, bättet der Abraham für d Froue vom Abimelech damit die wider chöi Chind über cho. (1Mose 20 ELB)

Wo der Abraham 100 jährig isch, chunnt d Sara tatsächlech no es Chind über. Si gäbe em Chind der Name Isaak so wi’s der Herr ihne het uftreit gha. Am achte Tag wird der Isaak beschnitte. Der Abraham isch so begeischteret das är es Fescht usrichtet wo der Isaak entwöhnt wird. Währet däm Fescht git’s Lämpe mit em Ismael. Dä Erger sorgt derfür das der Abraham der Ismael u d Hagar muess verjage. Wo di beide wäg sy, chunnt eines Tages der Chönig Abimelech verby. Är wott e Bund schliesse mit em Abraham. Der Abimelech weiss nämlech das Gott der Abraham begleitet. So chunnt’s zum Bund bi Beerscheba. (1Mose 21 ELB)

Denn wird der Abraham vo Gott uf d Prob gstellt. Gott git ihm der Uftrag mit em Isaak nach Morja z ga. Dert söll är uf em Bärg der Isaak opfere. Obe uf em Bärg acho macht der Abraham der Altar zwäg, fesslet der Isaak u liet ne uf e Altar. Im letschte Momänt gryft aber Gott i u der Abraham cha e Schafsbock a stell vom Isaak opfere. Gott verspricht em Abraham nomal das syni Nachkomme so Zahlrych wärde si wi der Sand am Meer. De gö die beide zrügg nach Beerscheba u dert erfahrt der Abraham das der Nahor sy Brüetsch e raglete Chind het über cho. (1Mose 22 ELB)

Der Abraham isch 136 jährig wo d Sara stirbt. Är befindet sech zu dere Zyt in Hebron. Dert verhandlet är mit de Hetiter damit är es Familiegrab (Erbbegräbnis) cha choufe. Der Efron isch du bereit d Höhli samt sym Acher z verschänke. Doch der Abraham wott nüt gschänkt. Schliesslech chouft der Abraham em Efron der Acher mit der Machpela Höhli ab. U d Hetiter bestätiget dä verchouf. Nach däm d Sara beärdiget isch, git är im Chnächt wo sy Huushalt verwaltet der Uftrag nach Haran (hütigi Türkei) z ga um em Isaak e Frou us syre Familie z hole. So findet de ou d Rebekka der Wäg zum Huushalt vom Abraham. Der Abraham hüratet när no d Ketura. Us dere Verbindig git's no sächs Chind. Die Chind schickt der Abraham no zu syr Läbzyt richtig Oschte. Der Abraham stirbt im Alter vo 175 u wird vom Ismael u em Isaak näbe der Sara begrabe. (1Mose 23-25 ELB)






</doc>
<doc id="49224" url="https://als.wikipedia.org/wiki?curid=49224" title="Paulus von Tarsus">
Paulus von Tarsus

Dr Paulus vo Tarsus (griechisch Παῦλος, hebräische Naame שָׁאוּל "Scha'ul", vo doo ; † um 64 n. Chr., vermuetlig z Rom) isch noch em Nöije Testamänt (NT) e Missionäär vom Urchristedum gsi und äine vo de erste Theologe in dr Gschicht vom Christedum. In dr katholische Chille, de orthodoxe Chille, dr koptische, armenische und dr anglikanische Chille wird er as Häilige vereert.

Dr Saulus isch e Juud mit griechischer Bildig und e gsetzesdröije Farisäer gsi und het d Aahänger vom krüzigte Jesus vo Nazareth, won er em nie begegnet isch, verfolgt. Noch sinere Bekeerig het er si Naame zu Paulus gänderet und het sich as Apostel vo de Völker gsee, wo vo Gott drzue berüeft worde isch, alle Völker s Evangelium z verkünde (Gal, 1, 15 f.). Er het denn vor allem Nitjude d Ufersteig vom Jesus Christus verkündet. Für das isch er im östlige Middelmeerruum umegräist und und het dört meereri christligi Gmäinde gründet. Er isch mit ene mit Brief in Kontakt bliibe.
Die Brief si die eltiste nöitestamäntlige Schrifte, wo erhalte si. Si häi christligi Theologe vom Augustinus vo Hippo über e Martin Luther bis zum Karl Barth brägt und au Filosoofe wie dr Sören Kierkegaard oder dr Karl Jaspers. Eso häi si e groosse Iifluss uf die öiropäischi Gäistesgschicht ghaa. Sit dr Ufkläärig gseen vili Dänker im Paulus dr äigentligi Gründer vom Christedum. In sinere Leer gseet mä dr Iifluss vo dr griechische Filosofii (Logostheologii) und vom persische Dualismus (Zoroastrismus; lueg Gal, 5, 19 f.: „sündigs Fläisch“, Ursünd). Er het das mit äigene Interpretazioone vo dr jüüdische Leer zur paulinische Theologii vermischt. Bsundrigs wichdig für d Entwigglig vom Christedum isch die paulinischi Leer vo dr Rächtfertigung vom Mensch und sinere Versöönig mit Gott (Röm, 5, 1) und si Sündetheologii, wo as d Grundlaag vo dr spöötere chirchlige Erbsündeleer gältet. Die Theme si in underschidlige Interpretazioone Grundbaustäi für e Glaube vo vile christlige Chillene worde.







</doc>
<doc id="49234" url="https://als.wikipedia.org/wiki?curid=49234" title="Jungfrau (Begriffsklärung)">
Jungfrau (Begriffsklärung)

Jungfrau chan folgendes bedüte:
Lueg au:


</doc>
<doc id="49235" url="https://als.wikipedia.org/wiki?curid=49235" title="Jungfrau (Berg)">
Jungfrau (Berg)

D Jungfrau isch e Bärg i de Schwiz. Si isch mit ere Höchi vo de dritthögsti Bärg vo de Bärner Alpe und bildet zämme mit em Eiger und em Mönch e markanti Drüergruppe im Bärner Oberland.

Am 13. Dezämber 2001 isch d Jungfrau zäme mit de südlich aagränzende Gebiet i d Lischde vo de UNESCO-Wältnaturerbi uufgno worde.

De Name "Jungfrau" isch worschinli vo de Wengeneralp am Fuess vom Bärg abgleited worde. Dere Alp hät me früener noch de damalige Bsitzerinne, de Nonne vom Chloster Interlake, "Jungfrauebärg" gseit.

Über de Jungfrau-Gipfel verlauft d Gränze zwüsche de Kantön Bärn und Wallis. De Bärg isch usserordentlich vilsitig gstalted. Im Norde und Nordweste sind d "Wenge-Jungfrau" (), s "Schneehorn" (), s "Silberhorn" (), s "Chly Silberhoren" () und de "Schwarzmönch" () vorglageret. Zwüsched däne Gipfel breited sich de Chielouwene- und de Giessengletscher us. De Giessengletscher isch wägem Chriegsloch bekannt, wo sich mit Ys füllt churz bevor en Chrieg uusbricht und sich wider läärt, also schwarz werd, wänn de Chrieg verbii isch.

Im Weste erhebt sich d Jungfrau fast ysfrei ganzi 3'250 Meter über em hindere Luterbrunnetal. Es isch das (noch em Mont Blanc) de zweithöchsti diräkti Abhang i de Alpe. Eri Südwand erhebt sich über em chli versteckte Rottalgletscher und eri Ostwand raaget über em Jungraufirn, wo sich südlich vom Jungfraujoch erstrecked.

D Plän, uf di Jungfrau e Bärgbahn z baue, sind wäge finanzielle Schwirigkeite nöd ganz realisiert worde. Di ursprünglich bis under de Gipfel planti Jungfraubahn isch 1912 mit de Endstazion "Jungfraujoch" () fertiggstellt worde.

Uf eme undere Absatz vom Nordostgrot, chli oberhalb vo de "Mathildespitze" uf , händ d PTT en Funk-Umsetzer installiert.

Erstbestiger sind de Johann Rudolf Meyer und sin Brüeder Hieronymus mit de Füerer Joseph Bortis und Alois Volken gsi. Si händ am 3. August 1811 de Bärg vom Lötschetal, also vo Süde här bestige. Das entspricht uugfär de hütige Normalroute. Me hät drüberabe dem Bärg, wo bis döt no unberüert gsi isch, «Madame Meyer» gsait.

Obwohls uf d Jungfrau eigentlich liechti Routene git, häts i de Vergangehait immer wider Umfäll gä. Bi aim vo de schwärschte Unglück sind am 12. Juli 2007 sächs Rekrute vo de Gebirgsspezialischte-Rekruteschuel us Andermatt vom Rottalsattel, nochdem si e Lawine uusglöst händ, 1000 Meter uf de Rottalgletscher abe in Tod gstürzt. S Militärgricht, wo de Fall beurtailt hät, isch vo me "falsch iigschätzte, haimtückische Lawinerisiko" usgange und hät drum di verantwortliche Bärgfüerer frei gsproche.

D Normalroute über de "Rottalsattel und Südostgrat" started vom Jungfraujoch oder vo de Mönchsjochhütte und duured 4–5 Std., respektiv 3½–4½ Std. Ebefalls vom Jungfraujoch us started d Route über de "Nordostgrat", brucht 8–10 Std. und hät di gröscht Schwirigkaitsstuufe. Vo Stächelbärg us füert d Route "Innere Rottalgrat" i 6–7 Std. und d Variantene "Nordwestgrat oder Rotbrettgrat" i 8–12 Std. uf de Gipfel vo de Jungfrau ufe.

Erwähnt werd d Jungfrau under anderem vom Friedrich Schiller im "Wilhelm Tell", Vers 628 (1804). S Drama "Manfred" (1817) vom Lord Byron spilt am Fuess und uf em Gipfel vom Bärg. De Ferdinand Hodler hät d Jungfrau mehrfach gmolet, speziell isch di perspektivisch verfremdet "Jungfrau über dem Nebelmeer". De Alex Diggelmann hät 1958 e Lithografiimappe under em Titel "Die Jungfrau, mein Berg" use gee. S Bärgmotiv vo de Jungfrau isch uf ere Schwizer Gedänkmünze, wo de Stephan Bundi gstaltete hät.




</doc>
<doc id="49252" url="https://als.wikipedia.org/wiki?curid=49252" title="Antikes Griechenland">
Antikes Griechenland

D Gschicht vom antike Griecheland, wo d Entwigglig vo dr öiropäische Zivilisazioon maassgääblig mitbrägt het, umfasst öbbe d Zit vom 8. Joorhundert v. d. Z., wo u. a. die homerische Eepe entstande si, bis 146 v. d. Z., wo Griecheland ins Römische Riich integriert worde isch und vo denn aa bis in d Spootantike).

Wääred sich in dr archaische Zit (öbbe 700–500 v. d. Z.) s Polissüsteem uusebildet het und d Grieche dr Middelmeerruum kolonisiert häi, isch die klassischi Periode (öbbe 500–336 v. d. Z.) e Zit, wo sich d Kultur entfaltet und eso e Fundamänt für s Oobeland gläit het. Denn si au zentrali politischi Begriff brägt worde, zum Bischbil im Zämmehang mit dr Entwigglig vo dr attische Demokratii. Zu de Läistige vo dr antike griechische Kultur zele under anderem archidektonischi Monumänt wie die uf dr Athener Akropolis, bedütendi Skulpture, zentrali Wärk vo dr Dichtkunst (wie d Ilias und d Odyssee), d Grundleegig vo dr Filosofii und bedütendi prosaischi Gschichtswärk vom Herodot und Thukydides, wo spööteri griechischi Gschichtsschriiber no im Byzantinische Riich beiflusst häi, maassgääbligi Erkenntniss uf em Gebiet vo dr Mathematik, dr Physik und Forme vo friidlige sportlige Wettkämpf wie die Olympische Spiil.

Vili vo de Grundlaage für die klassischi Zit si in deere Perioode entstande. Am Aafang si noch em „Dunkle Zitalter“ die homerische Eepe, d Ilias und d Odyssee, entstande, wo d Hellene vo früe aa verbunde häi. D Ilias isch woorschinlig öbbe um 750/730 und d Odyssee öbbe 720 v. d. Z. ufgschriibe worde. Woorschinlig no vor em Homer het dr Hesiod sini Dichdige verfasst, wo für die griechischi Müthologii und Wältaaschauig e groossi Bedutig ghaa häi.

Woorschinlig het sich scho im 12. Joorhundert, spöötistens aber in dr geometrische Zit (öbbe 900–700 v. d. Z.) in Griecheland e nöis Staatesüsteem afo bilde: D Polis (dr Stadtstaat) isch usser in Däil vo Nordgriecheland und Däil vom Peloponnes die vorherrschendi Staatsform worde. Dr Aadel, wo zerst no käi Geburtsaadel gsi isch, het mee und mee Iifluss überchoo und d Köönigsheerschaft isch immer mee zruggdrängt worde und zum grösste Däil verschwunde. Es het immer mee Oligarchie gee, wääred in andere Stadtstaate d Bevölkerig mee bim Regiere z sääge ghaa het. Die entwiggleti Demokratii mit dr Isonomii, d. h. em Brinzip vo dr Rächtsgliichhäit, wie im Fall vo Athen isch aber erst in dr klassische Zit entstande. D Vollbürger häi in dr Polis s Rächt ghaa, am politische Lääbe mitzmache. Wie vil si häi chönne mitbestimme, isch vo Stadt zu Stadt underschiidlig gsi. Vilmol häi d Poleis nume en äng begränzts Umland ("Chora") ghaa. Groossi Poleis mit ere witlöifige Chora, wie Athen und Sparta, si d Usnaame gsi. Fast jedi Polis het en Akropolis, e Burgbärg, ghaa und en Agora, e Määrtblatz, wo s wirtschaftlige und politische Zentrum gsi isch.

Scho am Ändi vom 2. Joorduusig v. d. Z. häi sich Grieche an dr chläiasiatische Küste niidergloo. Vo öbbe 750 bis 550 v. d. Z. isch s zur Groosse Kolonisazioon choo, wo groossi Däil vom Schwarzmeergebiet und in e Hufe Geegende vom Middelmeerruum Dochderstedt gründet worde si. Vor allem in Underitalie und uf Sizilie si vili Kolonie entstande (Magna Graecia). Dr Thukydides verzelt z. B. vo Naxos im Joor 735 und vo Syrakus im Joor 730 z. d. Z. Das isch vor allem bassiert, wil Griecheland überbevölkeret gsi isch, wil mä Handelswääg het welle absichere und wäge innepolitische Gegesätz und Unrueje innerhalb von ere Polis. Dr Begriff Kolonisazioon sött mä nit noch modärne Maassstääb uslege. Die nöi gründete Stedt si vo dr Mueterstadt politisch unabhängig gsi und si mäistens dört entstande, wo d Siidler nid mit em Widerstand vo de Iihäimische häi müesse rächne.
Die griechischi Besiidlig het fast im ganze Middelmeerruum stattgfunde und iir Zentrum isch d Egeis gsi. Vo 700 v. d. Z. aa het sich dr Iifluss vo orientalische Elemänt uf d Kunst afo zäige. In deere Entwigglig häi zerst Stedt uf Euböa, bald druf s mächdige Korinth e wichdigi Vermiddlerrolle gspiilt. D Grieche häi scho früener s Alfabet vo de Fönizier übernoo und für sich adaptiert.

Eso het sich iire gäistig Horizont erwiteret und in däm Klima isch die ionischi Filosofii entstande. Zu iire Verdräter, wo uusestöön, zele u. a. dr Naturfilosoof Thales vo Milet, dr muusigverbundeni Mathematiker Pythagoras vo Samos und dr „dunkli“ Dialäktiker Heraklit vo Efesos.

In der Zit um 500 v. d. Z. het sich au die antiki griechischi Gschichtsschriibig entwigglet, aagstosse vom erwiiterete geografische Horizont und vo dr ionische Filosofii. Dr Hektalos vo Milet, die sogenannte Logograafe und d "Historie" vom Herodot stöön am Aafang vo dr riiche griechische Gschichtsschriibig, wo bedütendi Prosawärk vürebrocht het und thematisch üsserst vilfältig gsi isch. Dr Herodot und dr Thukydides häi dr Maassstaab vorgee, wo sich vili vo de spöötere antike griechische Gschichtsschriiber dra orientiert häi. Allerdings isch e groosse Däil vo dr antike Literatuur verloore gange und mit ere au e Däil vo dr Gschichtsschriibig.

Uf em griechische Festland häi verschiideni Poleis um d Vormachtstellig kämpft und immer wider gegenenander Chrieg gfüert. Uf em Peloponnes isch zerst Argos lang füerend gsi; aber denn isch s Sparta noch dr Erooberig vo Messenie i de Messenische Chrieg (8.-7. Jh. v. Chr.) und uf dr Grundlaag vo innere Reforme glunge, die sterksti Milidärmacht in Griecheland z wärde. Scho lang het sich s Milidäärmodäll vo de Bürgerweere duuregsetzt (Hoplitetaktik). Um 550 v. d. Z. het Sparta schliesslig dr Peloponnesischi Bund gründet und eso si Herrschaftsaaspruch zementiert.

Im 7. und 6. Joorhundert v. d. Z. het sich d Regierigsform vo dr Tyrannis verbräitet, zerst z Korinth, wo d Kypselide um 660 v. d. Z. an d Macht choo si und die ersti Tyrannis in Griecheland iigrichdet häi, denn z Sikyon und z Samos und spööter au z Athen. Dr Begriff "Tyrannis" isch us Chläiasie choo und het zerst äifach en Eläiherschaft bedütet, weder guet no schlächt. Mäistens het e mächdige Aristokrat d Füerig in ere Polis übernoo, si Macht milidäärisch abgsicheret und uswärts d Understützig vo andere Tyranne gsuecht. D Tyrannis het also käi rächligi Grundlaag ghaa, sondern nume e machtpolitischi. Au im westlige Middelmeerruum si in dr spöötere Zit Tyranne an d Macht cho. D Entwigglig uf Sizilie isch zimlig spektakulär verlofe mit em Gelon, wo d Macht vo Syrakus uf ganz Sizlie usbräitet het und as Held bis zu sim Dood regiert het und em Agathokles, wo noch eme Staatssträich die demokratischi Verfassig in Chraft gloo het, groossi Däil vo Sizilie erooberet und sich schliesslig zum Köönig gmacht het. Im griechische Chärnland het vor allem Sparta die Regierigsform abgleent und het energisch gege sä kämpft.

Die antiki griechischi Wält het nüt vom ene „Nazionalgfüül“ gwüsst. Jedi Polis, au die chliinsti, het die äigeni Autonomii verdäidigt und isch nit baraat gsi, die freiwillig ufzgee. Wäge däm isch dr Chrieg im antike Griecheland eender dr Normalzuestand gsi.

Groossi Eräigniss, wo d Grieche us de verschiidene Poleis zämmechoo si und eso iir Zämmeghörigkäitsbewusstsii zum Usdruck brocht häi, si vor allem die Panhellenische Spiil gsi, wo die Olympische Spiil am berüemtiste von ene gsi si. Do häi au Grieche us Underitalie mitgmacht. En äänligi panhellenischi Bedütig het s Orakel vo Delfi ghaa.

Was aber de Grieche s Gfüül zämmezghööre vor allem gee het, isch dr Götterkanon gsi, wo us de homerische Epe bekannt isch und wo sich in dr archaische Zit die erste Tämpelbaute druf bezooge häi. Die antike griechische Poleis si stark religiöös brägt gsi. Es isch zwar käi Buechreligion gsi und si isch dur Müüthe und Heroegschichte bestimmt gsi, aber bi fast alle öffentlige und brivate Handlige si d Götter aagrüeft worde.

Erst wo dr Chrieg gege d Perser droot het, het sich e Gmäinschaftsgfüül entwigglet, wo au politisch zum Usdruck cho isch. 510 v. d. Z. isch d Tyrannis z Athen ändgültig abgschafft worde. Athen isch denn scho d Vormacht in Attika gsi; Thebe het spööter d Vormachtstellig in Böozie aagsträbt, aber die bedütendsti Macht in Griecheland isch immer no Sparta gsi. In Chläiasie isch s schliesslig zum Ionische Ufstand (500–494 v. d. Z.) cho und das isch mit de Perserchrieg Däil vo dr Wältgschicht worde.

D Gröössi vo dr Bevölkerig cha nume grob gschetzt wärde. Wo si am grösste gsi isch, häi im ganze antike Griecheland öbbe 4 Millione Lüt gläbt, öbbe 2 Millione von ene in de Kolonie. Zur Polis Athen het ganz Attika ghöört, wo öbbe 2600 Kwadratkilometer grooss gsi isch und im Joor 435 v. d. Z. het si öbbe 250'000 bis 300'000 Iiwooner gha, 100'000 von ene Sklave und 60'000 männligi erwaggseni Bürger. Im Joor 325 v. d. Z. si s nume no öbbe 150'000 bis 250'000 Persone gsi, 50'000 von ene Sklave und 20'000 männligi erwaggseni Bürger. D Region Attika het die höggsti Bevölkerigsdichdi z Griecheland ghaa, nämlig zwüsche 45 und 80 Iiwooner bro Kwadratkilometer (zum Vergliich: im Joor 2005 si s 3812 gsi). Im Ganze cha mä vo öbbe 1000 griechische Poleis im Middelmeerruum und am Schwarze Meer usgoo, vo dene häi weniger as d Helfti mee as 2000 Iiwooner gha und nume fufzää Brozänt mee as 5000.

D Lääbenserwartig isch seer niidrig gsi. Nume knapp über fufzig Brozänt vo alle Mensche si elter as fümfi worde, nume öbbe vierzig Brozänt mindestens drissgi und nume knapp über e Fümftel si mit fuffzig oder elter gstorbe. Fümfesibzgi si weniger as 5 Brozänt vo alle Lüt worde. Die hoochi Stärbligkäit vor allem under de Chinder isch Hand in Hand mit ere hooche Geburtsroote gange. Mä schetzt, ass im Durchschnitt e Frau öbbe 5,5 Chinder uf d Wält brocht het.

Zwar si d Poleis äini vo dr andere seer verschiide gsi, si häi aber alli doch e baar Sache gmäinsam ghaa. Zu fast jedere vo de 1000 Poleis het e Stadt ghöört mit ere Muure drum und en Umland, wo landwirtschaftlig brägt gsi isch, d "chora". Innerhalb vo de Stadtmuure mit iire Door und Dürm het s Stroosse, Hüüser und mäistens au gröösseri Tämpel gee. Woorschinlig dr wichdigsti Blatz isch d Agora gsi. Dört häi in de demokratische Poleis au die politische Versammlige und Abstimmige stattgfunde. Grad bi dr Agora häi sich mäistens au wichdigi öffentligi Geböid, wie s Roothuus (Buleuterion) und s Prytaneion befunde.

Die antiki griechischi Gsellschaft isch nid woolhabend gsi. Die mäiste Lüt si arm gsi. Das Bitzeli, wo über s Niwoo vo dr Sälbstversorgig uuse het chönne erwirtschaftet wärde, isch nit sälte vo gsellschaftlige Elite konsumiert und nid investiert worde.

Die antiki Gsellschaft isch ganz klaar en Agrargsellschaft gsi. Mä schetzt, ass d Buure zwäi Driddel bis vier Fümftel vo de Erwärbsdäätige usgmacht häi. Es git e bräite Konsens drüber, ass d Technik allgemäin, also au die landwirtschaftligi, wäärend dr klassische Periode uf eme niidrige Niwoo gstande isch und wenn s au liichti Fortschritt gee het, isch s au eso bliibe. D Landwirtschaft isch verstücklet gsi, nid nume wie s Land parzelliert gsi isch, sondern au wie d Betriib strukturiert gsi si. So het s vor Allem Chläibuure mit chliine Äcker gee und – im Geegesatz zur römische Antike – nume wenig Groossgrundbsitzer. Die Chläibuure si selbständig ("auturgoi") gsi und häi mäistens nid vil mee broduziert, as was si sälber konsumiert häi (Subsistänzwirtschaft), die baar Groossgrundbsitzer, wo s gee het, si Aristokrate gsi, wo vilmol in dr Stadt gläbt und iiri Güeter vo Ufseher häi lo verwalte.
Wäge allem däm und de relativ schlächte geografisch-klimatische Bedingige für d Landwirtschaft muess mä aanee, ass die landwirtschaftlige Erdrääg vor allem mit aasträngender körperliger Däätigkäit erwirtschaftet worde si. Das het d Kultivierig vom Boode, d Wiilääsi, d Ärnt vom Chorn und de Olive iigschlosse.

Die mäiste Handwärker häi in de Stedt gläbt, usser de Schmiid, de Döpfer und andere Härsteller vo Brodukt, wo vil brucht und vo spezialisierte Arbäiter gmacht worde si. Wie d Landwirtschaft het s au im Bauwääse und im Handwärk vor allem chliini und sälbständigi Betriib gee, wo d Technologie kuum vorwärts brocht häi und nume sälte mee as dr lokali Bedarf deckt häi. Gröösseri Betriib si seer sälte gsi und no sältener d Undernäämer, wo vo de Iikümft us Manufakture gläbt und villicht au no e Vermööge gmacht häi. Dr Bärgbau (in Attika vor allem Silber und Iise) isch in e Hufe Respäkt bsundrigs gsi wäge sinere Massesklaverei und em Iisatz vo Masse vo Arbetschreft.

Wil im dominierende Wirtschaftszwiig, dr Landwirtschaft, kuum Überschüss erwirtschaftet worde si (Subsistänzwirtschaft), isch au dr Handel mit landwirtschaftlige Brodukt beschränggt bliibe. Die si uf lokale Määrt verchauft und nume sälte über gröösseri Distanze dransportiert worde. En Usnaam isch dr Import vo Chorn vo Athen us Sizilie, Egüpte und em Schwarzmeergebiet gsi, wo wäge de geografisch-klimatische Verheltniss vo Attika nöötig gsi isch und wo mit em Silber us de Bärgwärk bi Laureion finanziert worde isch. Über groossi Distanze si usser Geträid, Edelmetall und andere Roostoff au sälteni oder wärtvolli Güeter wie Wii, Gwürz, Olivenööl und Waase ghandlet worde. Dr Färnhandel isch mäistens über s Meer gloffe und nume sälte über Land, wil das seer vil billiger gsi isch. Grooss- und Zwüschehandel het s höggstens in stedtische Zentrum gee. Im Lauf vo dr Zit het sich in Athen e regelrächts Handelszentrum entwigglet. Wäge däm und wäge de sogenannte Seedaarleä, wo mit ene gege Zins chostenintensive Seehandel vorfinanziert worde isch, isch Athen – sowit mä in dr Antike vo so öbbis cha reede – zum Bankezentrum worde.
S Münzwääse isch im 6. Joorhundert v. d. Z. entstande und het sich in de Joorhundert druf vor allem in de Stedt usbräitet.

Mä nimmt aa, ass öbbe zwäi bis drei Brozänt vo dr Bevölkerig zur bsitzende Klass ghöört häi. Die het sich us Groossgrundbsitzer, Bärgwärkpächter, Bsitzer vo groosse Wärkstett (mit 20-50 Sklave), Gäldverdleener und Bsitzer vo Schiff, Huus- oder Woonigsvermieter und gröössere Händler zämmegsetzt. Die mäiste Lüt häi zur Middelschicht ghöört, wo zum e groosse Däil eender ermlig gsi isch und vor allem us Buure bestande het, vili von ene Chläibuure, Handwärker, chliineri Händler und d Metöke. Zur „undere Schicht“ häi d Loonarbäiter ghöört, unglerti Arbäiter uf Baustelle und in Betriib, Söldner, ganz chliini Undernäämer mit eme Esel, Charre, Oggs, Muuldier, Waage oder eme Böötli, usw. und d Zwangsarbäiter (Sklave; Liibäigeni wie d Helote in Sparta; Schuldchnächt, wo aber zum Bischbil in Athen per Gsetz verbote gsi si).

Athen isch nit die äinzigi demokratischi "Polis" gsi, aber wil s mee historischi Kwelle über Athen as über anderi "Poleis" git, stoot s doo as Bischbil. Die wichdigste Instiduzioone in dr demokratische athenische "Polis" si erstens die regelmäässige Volksversammlige vo de männlige erwaggsene Bürger gsi, wo «gültigi Beschlüss gfasst häi, wo au für die Beamte und d Rootsorgan bindend gsi si»; zwäitens äine oder meereri Rööt mit «feste Funkzioone, wo mäistens mit dr Vorberäitig, dr Gschäftsfüerig und dr Ufsischt z due ghaa häi»; und driddens permanänti Ämter, «mit feste Zueständikäite, wo funkzional differenziert und sachlig gsi si, und wos bestimmte Reegle drfür gee het, zum dr Boste nöi z bsetze». Für d Rächtsprächig isch s Volksgricht as juristischi Instiduzioon zueständig gsi. Die demokratische Instiduzioone si wääred öbbe 150 Joor immer mee verbesseret worde, bis si so in dr Middi vom 5. Joorhundert v. d. Z. iiri ändgültigi Form ghaa häi

D Versammlig ("ekklesia") isch d Hauptinstiduzioon vo dr Demokratii gsi, wo sit em Solon und em Kleisthenes immer witer entwigglet worde isch. Jede männlig Bürger, wo achzääni gsi isch, het döfe mitmache, Aadrääg stelle, Rede halte und abstimme.
Iiri Kompetänze häi käini Gränze ghaa und si het Entschäidige beschlosse. Si isch u. a. verantwortlig gsi für d Gsetzgääbig, Beschlüss über Chrieg und Friide, Staatsverdrääg, alli Frooge vo dr öffentlige Ornig und d Waal vo de Stratege, de Schatzmäister, de Beamte, wo nit dur s Los usgweelt worde si.
Dr Root het d Daagesornig festgläit und er het alli Theme, wo drüber hät sölle abgstimmt wärde, vorhär müesse vorberäite. Aber jeede Bürger het chönne en Aadrag mache, ass en Abstimmigspunkt sött vorberäitet wärde. Dr Root isch au zueständig gsi für s Iiberüefe, dr Ablauf und d Läitig vo dr Versammlig.
D Versammlig isch regelmäässig zämmechoo (sit em 4. Jh. 40-mol im Joor); am Aafang isch d Abstimmig entschiide worde dur wie lut d Befürworter und d Gegner häi chönne schreije, denn dur Handzäiche oder ghäim mit Stimmcharte; s Meerhäitsbrinzip het gulte: e Mehrhäit het sich gegen e Minderhäit duregsetzt. Für Bürger, won e Däil von ene bis zu 70 Kilometer vom Athen äwägg gwoont häi, ischs schwiirig gsi, zu de Volksversammlige z choo, aber immerhii isch vo öbbe 400 v. d. Z. e Daaggäld an alli zaalt worde, wo mitgmacht häi. Für grundlegendi Beschlüss isch e Kworum vo 6000 Stimme (öbbe e Fümftel vo alle Stimmberächtigte) nöötig gsi.

Dr Root ("bule") isch vom Solon as Root vo de Vierhundert iigfüert und vom Kleisthenes witerentwigglet worde (Root vo de Fümfhundert). Er het wichdigi Funkzioone in dr antike Demokratii usgüebt. Sit em Kleisthenes si die männlige erwaggsene Bürger vo ganz Attika broporzional verdräte gsi. Eso isch drfür gsorgt gsi, ass d Interässe vo dr ganze Bürgerschaft aber au vo de verschiidene Regione nid z churz choo si.

D Amtszit vo de gweelte Mitgliider ("buleutai") vom Root vo de Fümfhundert isch äi Joor gsi. Er het im Roothuus ("buleuterion") dagt, und si Hauptufgoob isch s gsi, d Volksversammlige vorzberäite und duurezfüere, wo nume häi döfe über Themene ("probuleuma") abstimme, wo dr Root vorhär bearbäitet het. .
Im Root isch jedi Füüle mit ere 50 Maa starke Füülesekzioon ("prytaneia") verdräte gsi. Jedi vo dene 10 Prytanie het für e Zääntel vom Joor dr Root und d Volksversammlig gläitet. Im 4. Joorhundert v. d. Z. isch die Läitig allerdings in de Händ vom ene Kollegium vo 9 Vorsitzende ("prohedroi") us de Prytanie gsi, wo grad nit d Gschäft gfüert häi, zum d Kontrolle z verbessere.
Anderi Ufgoobe vom Root si gsi, d Finanze z kontrolliere und die Beamte z überwache. Wil dr Root alli männlige erwaggsene Bürger gliichmäässig verdräte het, het s Pünggt gee, won er kwasi as Stellverdräter für alli die Bürger fungiert het, wo nit regelmäässig an de Volksversammlige häi chönne drbii sii.

S Brinzip isch gsi, ass d Ufgoobe, wo alli beträfe, vo allne müesse dräit wärde und dorum si die mäiste öffentlige Ämter ("archai") dur s Loos und mäistens jeedes Joor nöi bsetzt worde.
D Beamte häi (mindestens vom 5. Joorhundert aa) e Loon überchoo. Es het öbbe 600 Losbeamti gee, 100 Beamti, wo gweelt worde si, die 500 Mitgliider vom Root und gläägentlig au Ämter uf Zit (z. B. 700 Beamti zum dr Delisch-Attischi Seebund z verwalte).
Wär für was zueständig gsi isch und wär weli Ufgoobe ghaa het, isch seer genau greeglet gsi. Zu de Ufgoobe häi d Verwaltig vo de Kült und vo dr Armee ghöört, d Finanzverwaltig, und d Rächtspflääg bis zu bolizeilige Funkzione und dr Ufsicht über e Määrt. Mä het au d kontrolliert, was die Beamte vom Root und vo dr Volksversammlig mache und ass es kä Amtsmissbruuch gääb.

Im demokratische Athen het s käini Bruefsrichter gee, sondern e Volksgricht ("heliaia"). Sit em Solon isch d Rächtsprächig in de Händ vo alle gliichgstellte Vollbürger gsi und us dene si jeedes Joor die Gschwornige usgloost worde. Die häi sich an d Gsetz und d Beschlüss vo dr Versammlig und vom Root müesse halte und grächt und unbardeijisch entschäide (Heliasteiid). S Gricht isch woorschinlig im Freie zämmechoo, für d Usfüerig und d Verwaltig het s Grichtsbeamti gee.
Sit öbbe 450 v. d. Z. het mä jedes Joor 6000 Gschwornigi ("heliastai") us de männlige Bürger usgloost. Si häi mindestens müesse drissgi si und häi e Loon überchoo, und zämme häi si s Volksgricht bildet. Bi de wichdige Brozäss het s nid immer gliich vil Gschwornigi ghaa. Es si mindestens 201 gsi, aber au 501 oder 1501 und in bsundrigs wichdige Fäll alli 6000. Zerst het s Gricht gloost, was alli Bardeije z sääge häi und denn het s s Urdäil in ere ghäime Abstimmig und ooni Debatte gfellt.

Dr Ionisch Ufstand (öbbe 500–494 v. d. Z.) vo de chläiasiatische und züprische Grieche, wo sit Joorzäänt under dr persische Oberherschaft gstande si, gege s Riich vo de Achämenide het Athen nume halbhärzig understützt. Dr persisch Groossköönig Dareios I. het das aber äinewääg as Usreed brucht, won er sis Riich gege Weste het welle vergröössere und het vom ene „Vergältigsfäldzug“ greedet. Mit däm Fäldzug häi für Griecheland d Perserchrieg aagfange. Dr Herodot, wo vilmol as "Vater vo dr Gschichtsschriibig" bezäichnet wird, het vil über dä Chrieg gschriibe.
Athen het im Joor 490 bi Marathon e Schlacht gwunne, aber zää Joor spööter isch s zum ene zwäite persische Fäldzug gege Griecheland cho, wo im Dareios si Soon Xerxes I. 481 v. d. Z. gläitet het. D Grieche häi denn dr Hellenebund gründet, wo Sparta, Athen und meereri anderi "Poleis" drzueghöört häi, aber nid alli. Es het sogar sonigi gee, wo sich lieber de Perser underworfe hätte. Noch dr Schlacht bi de Thermopyle isch s 480 v. d. Z. bi Salamis zur Entschäidigsschlacht choo. D Grieche under em Themistokles häi die persischi Flotte vernichdet, wo sterker gsi isch as iiri äigeni. Im Joor druf isch die persischi Armee in dr Schlacht vo Plataia gschlaage worde. 478 v. d. Z. häi d Grieche aagfange Ionie z eroobere. Sparta het bi dr Verdäidigung vo Grieche so wit ewägg nid welle mitmache, und Athen het d Füerigsrolle übernoo und 478/477 v. d. Z. dr Attisch Seebund gründet.

Die attischi Demokratii isch uf dr Grundlaag vo de Reforme vom Solon und vom Kleisthenes und dr Seeherrschaft vo Athen in dr Egeis in dr Middi vom 5. Joorhundert v. d. Z. entstande under dr Läitig vom Perikles. Dr Historiker Thukydides verzellt, wi sich in dere Zit d Riwalidäät zwüsche dr Seemacht Athen und dr Landmacht Sparta entwigglet het, schliesslig zum Peloponnesische Chrieg gfüert het.

Wäärend Thebe in Böozie d Hegemonii über die andere böotische Gmäinde übernoo het, het z Athen dr Perikles en äänlig aggressivi Politik bedriibe. Dr Seebund isch denn scho lang en Instrumänt vo Athen gsi, zum sini äigene Inträsse z verfolge, und het sich mee und mee zum "attische Riich" entwigglet. 460–457 v. d. Z. si die sogenannte Lange Muure baut worde, wo Athen mit em Haafe Piräus verbunde häi und us Athen e Festig gmacht häi, wo mä braktisch nit het chönne eroobere. D Stadt het sich uf d Finanzmiddel vom Bund chönne stütze, wo sis Gäld vo de Bundesgenosse braktisch as Dribut iidriibe het. Mit däm Gäld häi d Athener iiri Akropolis usbaut und sä zum representative Zentrum vo dr nöije Groossmacht gmacht, wo kulturell zur „Schuel vo Griecheland“ worde isch.

Athen het sich vo dr Middi vom 5. Joorhundert aa au zum gäistige Magnet und kulturelle Zentrum vo Griecheland entwigglet. D Sofiste si mit iire Leere choo, zum d "paideia" iizfüere, und d Filosofie vom ene Sokrates, eme Platon und eme Aristoteles häi Schuel gmacht. Im 5. Joorhundert si d Dragödie vom Aischylos, Sophokles und Euripides entstande, und denn au d Komödie vom Aristophanes. Vom groosse Bildhauer Phidias, wo s Baubrogramm uf dr Akropolis gläitet het, wäiss mä, ass er lengeri Zit z Athen gläbt het, was für si Kolleeg Polyklet oder für e berüemt Arzt Hippokrates nid sicher isch. Im 4. Joorhundert het dr Redner Demosthenes erfolglos gege die waggsendi makedonischi Vorherschaft Politik gmacht und isch bis in d Zit vom Cicero en unerräichts rhetorischs Vorbild bliibe.

Die Attischi Demokratii het zwar alle Vollbürger ünabhängig vo iirem Vermööge s Rächt gee, in dr Politik mitzbestimme und daas wääred fast anderthalb Joorhundert, het aber alli andere Erwaggsene, d Fraue und d Sklave vollständig usgschlosse, au wenn si wirtschaftlig e wichdigi Rolle gspiilt häi. Die diräkti Demokratii het au kä Schutz gee vor Uswüggs in dr Machtpolitik gege Usse. Mä cha sä in vile Hiisischte nume bedingt mit dr modärne representative Demokratii mit iirer Gwaltedäilig vergliiche.

Noch de Perserchrieg het Athen as Hegemon im Attische Seebund im östlige Middelmeerruum witer gege s Perserriich kämpft. Es het schliesslig sogar en antipersische Ufstand in Egüpte understützt. D Athener häi aber noch ere Niiderlaag mit vile Verlust gleert, wo d Gränze vo iirer Macht und iire Mööglikäite ligge. 449 v. d. Z. sig s zum Kalliasfriide cho, aber es git Zwiifel an däm sinere Historizideet.

In Süditalie und uf Sizilie häi sich underdesse d Westgrieche, wo sit dr groosse Kolonisazioon dört gläbt häi, gege d Etrusker und s mächdige Karthago müesse weere. In dr Schlacht vo Kyme 474 v. d. Z. häi si d Etrusker vernichdend gschlaage. Uf Sizilie isch dr Komflikt mit Karthago witergange, au wo d Karthager 480 v. d. Z. bi Himera gschlaage worde si. In e Hufe Poleis häi sich au denn no Tyranne chönne an dr Macht halte, wie zum Bischbil dr Gelon, wo e Zit lang as dr mächdigsti Maa in dr griechische Wält gulte het.

Zwüsche Athen und Sparta isch s 460–446 v. d. Z. zum "Erste Peloponnesische Chrieg" cho. Dr Grund isch gsi, ass Megara us dr spartanische Allianz usdrätte isch und zu Athen übergange isch. Wäärend dr athenische Flottenexpedizion uf Egüpte (460–454 v. d. Z.) isch im Joor 457 Athen in dr Schlacht vo Tanagra vo de Spartaner gschlaage worde, aber denn isch Aigina, wo zwar geografisch nooch zu Piräus gsi isch aber politisch zum Peloponnesische Bund ghöört het, zwunge worde im Attische Seebund bizdräte. Käini vo de bäide griechische Groossmächt häi dr Chrieg für sich chönne entschäide, und dorum isch s 446 v. d. Z. zum e drissigjöörige Friide zwüsche Athen und Sparta cho, aber die latänte Spannige häi witer bestande.

Korinth het mit Korkyra e Strit aagfagge, wil sich Athen im Bürgerchrieg z Epidamnos iigmischt het, Athen het vor eme korinthische Angaaschemänt im Norde Angst überchoo. Denn het s au no e Komflikt mit Megara, wo mit Sparta verbündet gsi isch, gee und drzue isch no cho, ass au Sparta Angst ghaa het, ass d Macht vo Athen no mee chönnt waggse. Das si d Usgangsbedingige gsi für e Peloponnesisch Chrieg, wo mit Unterbrächige vo 431 bis 404 v. d. Z. duurt het. Dr Thukydides het in sim berüemte Gschichtswärk usfüerlig brichdet, was bis zum Joor 411 v. d. Z. bassiert isch, und dr Xenofon het mit de "Hellenika" d Gschicht vom Chrieg fertig verzelt.

432 v. d. Z. häi Megara und Korinth Sparta en Ultimatum gstellt, ass es müess iigrife, aber dr Chrieg het eender umblaant aagfange, wo d Thebaner. wo mit Sparta verbündet gsi si, d Stadt Plataiai überfalle häi. Sparta isch 431 in Attika iigfalle, aber dr Perikles het d Bevölkerig in dr Schutz vo de Lange Muure zruggzoge. Gliichzitig het die athenischi Flotte dr Peloponnes afo usblündere. Dr Perikles het ghofft, ass sich dr Gegner wurd erschöpfe, wäärend d Spartaner jedes Joor in Attika iigfalle si.
Noch em Dood vom Perikles 429 v. d. Z. isch e nöiji Generazioon vo Politiker ans Rueder choo. Dr Kleon isch für en aggressivi Politik Sparta gegenüber gstande, dr Nikias hingege für e maassvolleri. 425 het s usgsee wie wenn Sparta, wo meereri vo sine Bürger gfangegnoo worde si, barat sig, Friide z mache, aber dr Kleon het nid welle. D Spartaner si denn under em Brasidas 424 v. d. Z. in Thrakie iimarschiert und und häi eso d Versorgig vo Athen mit Gedräid bedroot. 421 isch dr Nikiasfriide abgschlosse worde. Sparta het aber witer sini Erzriwalin Argos bekämpft, wäärend Athen under em Iifluss vom Alkibiades e Fäldzuug in Sizilie gmacht het (415–413 v. d. Z.). Die Expedizioon isch e Desaster für d Athener gsi. Si häi Syrakus nid chönne eroobere, und die athenischi Flotte und Armee si vernichdet worde, wäärend in Griecheland dr Alkibiades zu de Spartaner überglofe isch und die zun ere nöije Taktik gege Athen überreedet het. D Spartaner häi z Dekeleia e permanänte Stützpunggt iigrichdet und häi d Understützig vo de Perser überchoo. Mit deren iirem Gold het Sparta e läistigsstarki Flotte ufbaut. Wil Athen d Mitgliider vom Seebund wie Kolonie behandlet het, si immer mee von ene vom Attische Seebund abgfalle. D Athener häi die Abgfallene welle bestroofe und häi im Lauf vom Chrieg immer mee Gröiel und Übergriff begange, wie zum Bischbil d Versklavig vo dr chliine Insle Melos, wie s dr Thukydides im Melierdialog beschribt. Athen het au d Demokratii noch iirem Muster im Seebund verbräitet, zum iiri Herrschaft z stabilisiere und as Middel zum iiri politische Ziil z verwirklige. Im Joor 411 het s in Athen sälber denn en oligarchische Verfassigsumsturz gee, wo aber scho im Joor druf mit dr Hilf vom Alkibiades, wo wider zu Athen übergloffe isch, rückgängig gmacht worde isch.

Die nöiji Flotte vo Sparta under em Lysander het immer no dr Lääbensnärv vo Athen bedroot. 406 häi d Athener no bi de Arginuse gwunne, aber 405 isch iiri Flotte in dr Schlacht vo Aigospotamoi gschlaage worde. Athen het 404 v. d. Z. vor Sparta kapituliert, isch aber nit zerstört worde, wil Sparta am ene "Gliichgwicht vo de Chreft" intressiert gsi isch. Korinth und Theebe häi s Gfüül ghaa, ass Sparta si betrooge het, und häi e nöiji Politik afo verfolge, wo vor allem gege Sparta grichdet gsi isch.

Sparta het noch sim Siig 404 v. d. Z. brobiert, d Füerigsrolle z übernee, wo Athen früener iignoo het, aber d Ressurse und dr instituzionelli Raame häi em gfeelt. Denn het s no Chrieg um Chläiasie gee zwüsche Sparta und Persie (400–394 v. d. Z.), wil Sparta sich gwäigeret het, die griechische Stedt dört de Perser uszliifere, wie es dr Verdraag vo 412 v. d. Z. vorgsee het. Aber au in Griecheland sälber häi d Kämpf nid ufghöört. Im Korinthische Chrieg (395–387 v. d. Z.) häi Argos, Athen, Korinth und Thebe gege d Spartaner Chrieg gmacht. 387/386 isch s schliesslig zum sogenannte Köönigsfriide cho, wo de Grieche vo de Perser ufzwunge worde isch und wo im Chrieg im griechische Mueterland wenigstens e vorlöifigs Ändi gmacht het. Persie het Chläiasie und Züpere überchoo, wäärend Athen nume e baar vo sine alte Kleruchie het döfe bhalte. Alli andere Poleis häi sölle autonom si.

Dr Allgemäin Friide, "Koine Eirene", het uf em Brinzip vo dr Autonomii und dr Gliichberächtigung basiert und het in de Joor druf e starki politischi Wirkig ghaa und isch näben em Panhellenismus dr bräägendi politischi Gedanke in deere Zit gsi. Am Schluss het aber au die Friidensidee sich nid duuregsetzt, wil s e starki Hegemonialmacht brucht hätti für daas. Dr Köönigsfriide wird von e baar Forscher as die ersti Verwirkligung von ere "Koine Eirene" aagluegt.
Am Aafang het Sparta no dr Köönigsfriide welle duuresetze, zum si äigeni Posizion z verdäidige, isch aber immer mee in d Defensive choo. Athen het sich vo dr Niiderlaag im Peloponnesische Chrieg no di noo erholt und het 378/77 v. d. Z. dr Attisch Seebund nöi gründet, allerdings isch er chliiner gsi und d Vormachtstellig vo Athen nid so usbrägt. Sparta wie au Athen häi sich Sorge gmacht, wil d Macht vo Theebe immer mee gwaggse isch und häi brobiert, dr Iifluss vo Theebe chli z halte. Doch 371 v. d. Z. isch s zur Schlacht vo Leuktra cho, wo d Thebaner die spartanischi Armee in ere offene Fäldschlacht vernichtend gschlaage häi. Das het s ändgültige Ändi vo dr spartanische Hegemonii bedütet. Aber scho e baar Joor spööter isch s au mit dr Macht vo Theebe ume gsi, wo dr wichdigst thebanischi Strateeg, dr Epameinondas, 362 v. d. Z. gfalle isch. Sparta het in dere Zit Messenie verloore, het die innere Reforme wo nöötig gsi weere nid chönne usfüere und isch zun ere zwäitrangige Macht abgstiige.

Uf Sizilie isch in dere Zit die riichi "Polis" Syrakus ufblüeit und und het under em Dionysios I. d Stellig von ere Hegemonialmacht iignoo. Im Lauf vom 4. Joorhundert isch Syrakus aber vo schweere Bürgerchrieg usenandergrisse worde. Die sizilische Grieche häi sich au, wie scho sit em früeje 5. Joorhundert, witer mit Karthago müesse usenandersetze und es het sich e Gliichgwicht zwüsche de zwäi Laager uusebildet.

Überhaupt isch s s "Dritte Griecheland" gsi, d Randgebiet äwägg vo Athen und Sparta wie Böozie mit Theebe, Thessalie, Korinth, Megara und Sizilie, wo sich am beste vom Chrieg erholt häi und mit Handel riich worde si.

Im Norde vo Griecheland isch 359 v. d. Z. dr Philipp II. Köönig vo Makedonie worde und dä het d Kämpf um d Vormacht under de griechische "Poleis" usgnützt, zum Griecheland under d Chnutte vo Makedonie z bringe. Er het s fertigbrocht, die aadlige Familie sterker an s Köönigshuus z binde und het e stehendi brofessionelli Armee ufgstellt. Eso isch Makedonie zur füerende Milidäärmacht in Griecheland worde. In de 350er Joor het er gege d Foker kämpft und het 352 v. d. Z. d Vorherschaft in Thessalie übernoo. 343 isch d Erooberig vo Thrakie cho mit dä Goldbärgwärk dört. D Athener häi die expansivi Politik vom Philipp as ärnsthafti Bedrohig afo gsee. Vor allem dr Demosthenes het sä welle drvo überzüüge, ass dr Philipp si well underwärfe, het aber zerst mit däm käi Erfolg ghaa. 340 v. d. Z. het sich doch no e Verdäidigungsbündnis bildet, aber si Armee isch 338 bi Chaironeia vom Philipp gschlaage worde. Dä het im Joor druf dr Korinthisch Bund gründet, het sich zum Hegemon lo ernenne und isch dr "de facto" Herrscher vo Griecheland worde. Er het Blään gha für e Fäldzuug gege Persie, isch aber nid drzue choo, si z uszfüere: 336 v. d. Z. isch er umbrocht worde.
Si Soon Alexander, wo men em spööter dr Groossi gsäit het, het die eergizige Blään vom Philipp denn umgsetzt: Er het die ufständische griechische Stedt in d Chnöi zwunge und Theebe zerstöört. Mit sim legendäre Alexanderzug (vo 334 v. d. Z. aa) het er denn de Grieche s Door zun ere nöije Wält ufdoo: Er het die persische Armeä besigt und isch bis uf Indie vorgstoosse.

Mit iim isch s klassische Zitalter vo Griecheland z Änd gange, und s Zitalter vom Hellenismus het aagfange. Die griechische "Poleis" häi vo denn aa gegenüber de hellenistische Groossriich, wo sich noch em Dood vom Alexander im Joor 323 v. d. Z. bildet häi und dä Bundesstaate wie em Achaische Bund nume no e zwäitrangigi Rolle gspiilt, wäärend die griechischi Kultuur sich bis uf Indie usbräitet het.

Griecheland isch s Schlachtfäld vo de hellenistische Groossmächt bliibe. Vor allem d Antigonide häi brobiert, die alti makedonischi Hegemonii z ernöijere. Noch em Dood vom Alexander het au Athen no äinisch brobiert, e Macht z wärde, was d Makedonier im Lamische Chrieg (323–322 v. d. Z.) aber verhinderet häi. D "Poleis" si as Machtfaktore verschwunde und die griechische Bundesstaate häi iiri Rolle übernoo. Die bäide wichdigste si dr Aitolisch Bund und dr Achaiisch Bund gsi. In kultureller Hiisicht het sich dr Schwerpunkt mee in dr Oste verlaageret, wo vor allem Alexandria in Egüpte und Pergamon in Chläiasie e bedütendi Rolle gspiilt häi.

Wäge de Kämpf zwüsche de griechische Chläi- und Middelmächt underenander und mit und gege Makedonie het s Römische Riich sich chönne iimische und het gegen e Philipp V. vo Makedonie Chrieg gmacht. Im Zwäite Makedonisch-Römische Chrieg (200–197 v. d. Z.) isch Makedonie vernichdend gschlaage worde. 196 v. d. Z. het dr römisch General Titus Quinctius Flamininus d Freihäit vo Griecheland verkündet, aber Rom isch d Protektoratsmacht worde. Wil d Laag witer instabil gsi isch, het Rom immer wider iigrife. Noch dr Schlacht vo Pydna 168 v. d. Z. isch Makedonie, wo under em Köönig Perseus no äinisch brobiert het, si alti Hegemonialstellig in Griecheland vo de Römer zruggzeroobere, as Machtfaktor usgschaltet gsi. Rom het vo denn aa in allem mitgreedet, wo in Griecheland bassiert isch. Schliesslig isch Korinth zerstöört worde und denn isch us Griecheland e römische Browinz worde, 146 v. d. Z. as „Macedonia“, 27 v. d. Z. as „Achaea“.

133 v. d. Z. häi d Römer au s Riich vo Pergamon annektiert, 64/63 v. d. Z. s Riich vo de Seleukide in Sürie, wo scho sit em 2. Joorhundert nume no e regionali Bedütig ghaa het und sini riichste Browinze scho lang verlore gha het, und 30 v. d. Z. schliesslig die letschti hellenistischi Macht, s Egüpte vo de Ptolemäer.

Die politischi Gschicht vom unabhängige Griecheland isch spöötistens 146 v. d. Z. für fast zwäi Joorduusig ume gsi; erst im 19. Joorhundert isch s Land wider en äigene Staat worde. Die griechischi Kultur het aber im Raame vom Römische Riich witergläbt und vom 2. Joorhundert vor dr Zitewändi aa au die römischi Zivilisazioon immer mee beiiflusst. Wirtschaftlig isch s im Land wäärend dr "Pax Romana", dr lange Friidenszit in de ersten bäide Joorhundert n. d. Z., wo nume sälte gstöört worde isch, guet gange. Dr Kaiser Nero (54–68 n. d. Z.) isch e groosse Filhellen gsi und het Griecheland e Hufe Briwilegie gee, wo denn sini Noochfolger aber wider zrugggnoo häi. Au dr Kaiser Hadrian het Hellas gförderet, vor allem Athen. Griechisch isch d "lingua franca" im ganze östlige Middelmeerruum bliibe, und bis in d Spootantike isch s für die römische Elite au im Weste fast sälbstverständlig gsi, ass mä näben em Latiinische au Griechisch beherrscht het. Die klassischi griechischi Bildig ("paideia") isch mindestens in dr östlige Helfti vom Riich au noch em Siig vom Christedum no lang lääbig bliibe.

Die sogenannti Riichskriise vom 3. Joorhundert noch dr Zitewändi het denn au Griecheland betroffe, und es het bsundrigs in de 260er Joor vil under de Iifäll vo Barbare glidde. Es het sich aber wider äinigermaasse chönne erhoole und het mit em Nöiplatonismus die letschti bedütendi filosofischi Ströömig vo dr Antike vürebrocht. Vor allem Athen isch bis ins 6. Joorhundert e bedütends Zentrum vo dr antike Bildig bliibe. Vo öbbe 580 aa si denn slawischi Völker in die oströmische Balkanbrowinze iidrunge; um 650 si in Griecheland bis zum Peloponnes e groosse Däil vo de Iiwooner Slawe gsi und erst im Middelalter isch s Land wider zrugg zum griechischsproochige Byzantinische Riich choo. In Byzanz häi die griechischi Sprooch und s griechische Dängge no wäärend Joorhunderte witergläbt, au wenn si vom Christedum nöi gformt worde si.

D Eroberig vo de römische Oriäntbrowinze dur die islamische Araber (vo 636 aa) bedüte s Ändi vo dr Antike, wil Egüpte und Sürie vo denn aa nüme zum griechische Sprooch- und Kulturruum ghöört häi: 698 isch im ganze Riich vo de Kalife die griechischi Amtssprooch mit em Arabische ersetzt worde. D Eroberer si aber offe gsi für vili Errungeschafte vo dr griechische Zivilisazion und nit wenig isch dur d Araber für d Noochwält bewaart und schliesslig über Sizilie und Spanie wider em Oobeland vermiddlet worde.




</doc>
<doc id="49256" url="https://als.wikipedia.org/wiki?curid=49256" title="Epos">
Epos

S Epos (altgriechisch „Wort, Värs“, denn au „d Erzäälig, s Gedicht“; Pl.: "Eepe") isch in dr Antike näben em Drama und dr Lürik e Hauptform vo dr Dichdig gsi. Dichdig, won e Gschicht verzellt, wird under em Begriff Epik zämmegfasst. Im allgemäinste Sinn isch en Epos hüte e witlöifigi oder usschwäifendi Gschicht.

Dr Begriff stammt vo de antike Poetike, wo im Hesiod si "Theogonii" und im Homer si "Ilias" und "Odyssee" zum Vorbild gnoo häi. Noch dr Definizion vom Aristoteles in sinere "Poetik" verzelt s Epos, wäärend s Drama noochmacht. 

S Epos ghört zur Dichdig, isch aber nit umbedingt Litratuur. Vor allem s Epos in Värsform isch vilmol nid schriftlig festgläit gsi, und d Värs häi ghulfe sich draa z erinnere bim deklamiere. In dr Antike si d Eepe im „erhaabene“ Stil verfasst worde, wo s Värsmaass dr Hexameter und dr Verzeller unparteiisch und allwissend gsi isch.

Die früeje Romään bis öbbe zum 16. Joorhundert si mäistens no in Värsform verfasst gsi und si zum Däil no mündlig überliiferet worde. Dorum isch s e chli schwiirig dr Roman vom Epos abzgränze. Die Nowälle het aktuelli Theme ghaa, isch churz gsi im Geegesatz zum Epos und ufgschriive worde. Dr Buechdruck het denn die verzelledi Dichdig zur „Litratuur“ gmacht.

Noch em Georg Lukács wird im Epos e „gschlossnigi Lääbesdotalidäät“ mit feste Lääbens-, Wärt- und Sozialordinge und eme verbindlige Wältverständnis gstaltet, wääred dr Roman e brivate Wältusschnitt daarstellt und in em s Verständnis vo dr Wält und dr Ornig broblematisch worde si.

Noch em Franz Borkenau isch s Epos e literarischi Form vo dr Sälbstfindig noch barbarische Zitalter (zum Bischbil noch dr Völkerwanderig) und wäge däm het s abentüürligi Handlige. In dr hööfische Litratur um 1200 git s Elimänt, wo tüpisch für s Epos und für e Roman si, und mä cha sä dorum, speziell dr Artusroman, as en Übergangserschiinig aaluege in dr Entwigglig zum Roman as dr „epische Läitgattig“ vo dr Nöizit.



</doc>
<doc id="49257" url="https://als.wikipedia.org/wiki?curid=49257" title="Griechische Kolonisation">
Griechische Kolonisation

Dr Begriff Griechischi Kolonisazioon bezäichnet d Gründig vo griechische Pflanzstedt (Apoikie) vor und in dr archaische Epoche vo dr griechische Antike, wo vom Festland und vo de Insle vo dr Egeeis usgange isch. Mit dere Kolonisazioon si vor allem im Küsteberiich vom Middelmeer und em Schwarze Meer die griechischi Sprooch, Kultur und Polis-Ornig verbräitet worde. Das isch im Wääsentlige in zwäi Faase bassiert, nämlig d Faase vo dr „Ionische Kolonisazioon“, wo im 11. und 10. Joorhundert v. d. Z. noch em Zämmebruch vo dr mykenische Palastkultur choo isch und vor allem die chläiasiatische Küsterüüm betroffe het, und d Faase vo dr „Groosse Kolonisazioon“ vom 8. bis ins 6. Joorhundert v. d. Z., wo dr griechisch Siidligsruum vo Spanie bis zum Kaukasus und vo Südrussland bis Egüpte erwiteret worde isch.

Die antiki griechischi Kolonisazioonsbeweegig isch en offnigs Forschigsfäld, wo sich im Fluss befindet dank ere intensive Usgrabigsdäätigkäit. D Wirkige, wo vo dr Kolonisierig usgange si, si vo ere historische Draagwiti, wo mä kuum cha überschetze. Si het nid nume d Völker in de kolonisierte Gebiet beiifluss, sondern au d Entwigglig uf em griechische Festland und het alli Hellene bewusst gmacht, ass si zämmenghööre. Vo doo isch u. a. d Bedütig cho wo zentrali Örter, wo in deere Zit ufchoo si, für e Kult und d Begegnig vo alle Grieche mitenand ghaa häi. Under dene stöön Delphi und Olympia uuse.



</doc>
<doc id="49259" url="https://als.wikipedia.org/wiki?curid=49259" title="Attische Demokratie">
Attische Demokratie

Die Attischi Demokratii isch im 5. Joorhundert v. d. Z., im Zitruum zwüsche de Perserchrieg und em Peloponnesische Chrieg uf iirem Höhepunggt gsi. Das isch au d Zit gsi, wo Athen dur dr attisch Seebund si grössti Macht ghaa het, und und sich dank dere kulturell entfaltet het. S imponierendste Züügnis drvo si d Baute uf dr Akropolis.

Die Attischi Demokratii isch e früeji Vorlöifere von ere politische Ornig, wo uf em Brinzip vo dr Volkssuwerenidäät basiert. Dr Verfassigstüpus, wo denn entwigglet worde isch, cha immer no as Modäll brucht wärde, wie mä die diräkti Demokratii cha umsetze. 

Au wo si uf iirem Höhepunggt gsi isch, het die attischi Demokratii nume eme chliine Däil vo dr Bevölkerig vo Attika s Rächt gee, in dr Politik mitzbestimme. Fraue, Sklave und Metöke (Fremdi, mäistens anderi Grieche) si usgschlosse gsi, und Chinder sowiso au. Uf dr andere Site het s registrierti Vollbürger uf alle politische Entschäidigseebene brucht. E Drennig vo de Gwalte im modärne Sinn het s nid gee.

Die wichdigste Instiduzioone in dr demokratische athenische "Polis" si erstens die regelmäässige Volksversammlige vo de männlige erwaggsene Bürger gsi, wo «gültigi Beschlüss gfasst häi, wo au für die Beamte und d Rootsorgan bindend gsi si»; zwäitens äine oder meereri Rööt mit «feste Funkzioone, wo mäistens mit dr Vorberäitig, dr Gschäftsfüerig und dr Ufsischt z due ghaa häi»; und driddens permanänti Ämter, «mit feste Zueständikäite, wo funkzional differenziert und sachlig gsi si, und wos bestimmte Reegle drfür gee het, zum dr Boste nöi z bsetze». Für d Rächtsprächig isch s Volksgricht as juristischi Instiduzioon zueständig gsi. Die demokratische Instiduzioone si wääred öbbe 150 Joor immer mee verbesseret worde, bis si so in dr Middi vom 5. Joorhundert v. d. Z. iiri ändgültigi Form ghaa häi

D Versammlig ("ekklesia") isch d Hauptinstiduzioon vo dr Demokratii gsi, wo sit em Solon und em Kleisthenes immer witer entwigglet worde isch. Jede männlig Bürger wo achzääni gsi isch het döfe mitmache, Aadrääg stelle, Rede halte und abstimme.
Iiri Kompetänze häi käini Gränze ghaa und si het Entschäidige beschlosse. Si isch u. a. verantwortlig gsi für d Gsetzgääbig, Beschlüss über Chrieg und Friide, Staatsverdrääg, alli Frooge vo dr öffentlige Ornig und d Waal vo de Stratege, de Schatzmäister, de Beamte, wo nit dur s Los usgweelt worde si.
Dr Root het d Daagesornig festgläit und er het alli Theme, wo drüber hät sölle abgstimmt wärde, vorhär müesse vorberäite. Aber jeede Bürger het chönne en Aadrag mache, ass en Abstimmigspunkt sött vorberäitet wärde. Dr Root isch au zueständig gsi für s Iiberüefe, dr Ablauf und d Läitig vo dr Versammlig.
D Versammlig isch regelmäässig zämmechoo (sit em 4. Jh. 40-mol im Joor); am Aafang isch d Abstimmig entschiide worde dur wie lut d Befürworter und d Gegner häi chönne schreije, denn dur Handzäiche oder ghäim mit Stimmcharte; s Meerhäitsbrinzip het gulte: e Mehrhäit het sich gegen e Minderhäit duregsetzt. Für Bürger, won e Däil von ene bis zu 70 Kilometer vom Athen äwägg gwoont häi, ischs schwiirig gsi, zu de Volksversammlige z choo, aber immerhii isch vo öbbe 400 v. d. Z. e Daaggäld an alli zaalt worde, wo mitgmacht häi. Für grundlegendi Beschlüss isch e Kworum vo 6000 Stimme (öbbe e Fümftel vo alle Stimmberächtigte) nöötig gsi.

Dr Root ("bule") isch vom Solon as Root vo de Vierhundert iigfüert und vom Kleisthenes witerentwigglet worde (Root vo de Fümfhundert). Er het wichdigi Funkzioone in dr antike Demokratii usgüebt. Sit em Kleisthenes si die männlige erwaggsene Bürger vo ganz Attika broporzional verdräte gsi. Eso isch drfür gsorgt gsi, ass d Interässe vo dr ganze Bürgerschaft aber au vo de verschiidene Regione nid z churz choo si.

D Amtszit vo de gweelte Mitgliider ("buleutai") vom Root vo de Fümfhundert isch äi Joor gsi. Er het im Roothuus ("buleuterion") dagt, und si Hauptufgoob isch s gsi, d Volksversammlige vorzberäite und duurezfüere, wo nume häi döfe über Themene ("probuleuma") abstimme, wo dr Root vorhär bearbäitet het. .
Im Root isch jedi Füüle mit ere 50 Maa starke Füülesekzioon ("prytaneia") verdräte gsi. Jedi vo dene 10 Prytanie het für e Zääntel vom Joor dr Root und d Volksversammlig gläitet. Im 4. Joorhundert v. d. Z. isch die Läitig allerdings in de Händ vom ene Kollegium vo 9 Vorsitzende ("prohedroi") us de Prytanie gsi, wo grad nit d Gschäft gfüert häi, zum d Kontrolle z verbessere.
Anderi Ufgoobe vom Root si gsi, d Finanze z kontrolliere und die Beamte z überwache. Wil dr Root alli männlige erwaggsene Bürger gliichmäässig verdräte het, het s Pünggt gee, won er kwasi as Stellverdräter für alli die Bürger fungiert het, wo nit regelmäässig an de Volksversammlige häi chönne drbii sii.

S Brinzip isch gsi, ass d Ufgoobe, wo alli beträfe, vo allne müesse dräit wärde und dorum si die mäiste öffentlige Ämter ("archai") dur s Loos und mäistens jeedes Joor nöi bsetzt worde.
D Beamte häi (mindestens vom 5. Joorhundert aa) e Loon überchoo. Es het öbbe 600 Losbeamti gee, 100 Beamti, wo gweelt worde si, die 500 Mitgliider vom Root und gläägentlig au Ämter uf Zit (z. B. 700 Beamti zum dr Delisch-Attischi Seebund z verwalte).
Wär für was zueständig gsi isch und wär weli Ufgoobe ghaa het, isch seer genau greeglet gsi. Zu de Ufgoobe häi d Verwaltig vo de Kült und vo dr Armee ghöört, d Finanzverwaltig, und d Rächtspflääg bis zu bolizeilige Funkzione und dr Ufsicht über e Määrt. Mä het au d kontrolliert, was die Beamte vom Root und vo dr Volksversammlig mache und ass es kä Amtsmissbruuch gääb.

Im demokratische Athen het s käini Bruefsrichter gee, sondern e Volksgricht ("heliaia"). Sit em Solon isch d Rächtsprächig in de Händ vo alle gliichgstellte Vollbürger gsi und us dene si jeedes Joor die Gschwornige usgloost worde. Die häi sich an d Gsetz und d Beschlüss vo dr Versammlig und vom Root müesse halte und grächt und unbardeijisch entschäide (Heliasteiid). S Gricht isch woorschinlig im Freie zämmechoo, für d Usfüerig und d Verwaltig het s Grichtsbeamti gee.
Sit öbbe 450 v. d. Z. het mä jedes Joor 6000 Gschwornigi ("heliastai") us de männlige Bürger usgloost. Si häi mindestens müesse drissgi si und häi e Loon überchoo, und zämme häi si s Volksgricht bildet. Bi de wichdige Brozäss het s nid immer gliich vil Gschwornigi ghaa. Es si mindestens 201 gsi, aber au 501 oder 1501 und in bsundrigs wichdige Fäll alli 6000. Zerst het s Gricht gloost, was alli Bardeije z sääge häi und denn het s s Urdäil in ere ghäime Abstimmig und ooni Debatte gfellt.




</doc>
<doc id="49262" url="https://als.wikipedia.org/wiki?curid=49262" title="Akropolis (Athen)">
Akropolis (Athen)

D Akropolis z Athen (, "hē Akrópolis tôn Atʰēnôn"; , "i Akrópoli tis Aθínas"; das häisst „d Oberstadt vo Athen“) isch woorschinlig die bekanntisti Stadtfestig us em antike Griecheland. Es stöön druf bemerkenswärti Geböid, wo uf dr ganze Wält bekannt si, und dorum säit mä dr Athener Akropolis vilmol nume „d Akropolis“.

Im fümfte Joorhundert vor dr Zitewändi het dr Perikles dr eltist Däil vo dr Stadt Athen, wo vo de Perser zerstöört worde isch, under dr Läitig vom berüemte Bildhauer Phidias vo de Archidekte Iktinos, Kallikrates und Mnesikles nöi lo ufbaue. Uf eme flachen Felse, wo 156 Meter hooch isch, stöön d Propyleä, s Erechtheion, dr Niketämpel und dr Parthenon-Tämpel, wo zwüsche 467 v. d. Z. und 406 v. d. Z. baut worde si. Im Parthenon sig emol e Statue vo dr Göttin Athene gstande, won e Kopii von ere hüte im Akropolis-Museum z Athen stoot.

D Akropolis z Athen isch sit 1986 Däil vom UNESCO-Wältkulturerb. Noch em Theodor Heuss isch si näben em Golgota und em Kapitol äine vo de Hüügel, wo Europa uf ene gründet worde isch. Dr griechisch Staat het wäge däm d Akropolis mit em Öiropäische Kulturerb-Siigel uszäichnet.




</doc>
<doc id="49265" url="https://als.wikipedia.org/wiki?curid=49265" title="Ilias">
Ilias

D Ilias ( "Iliás") isch äins vo de eltiste schriftlige Wärk vo dr Litratuur in Öiropa.

Si schilderet en Abschnitt vom Trojanische Chrieg. S Epos umfasst 24 Büecher oder "Gsäng", wie mä de Abschnitt sit dr Übersetzig dur e Johann Heinrich Voß aus seit. D Ilias basiert uf früegschichtlige Müüthe und Gschichte und wird em Homer zuegschriibe. D Ilias-Daarstellig vo de Olympische Götter het woorschinlig vil zur Entwigglig von ere nazionale griechische Religioon bidräit und brägt die öiropäischi Kunstgschicht und Gäisteswüsseschaft bis in d Geegewart.

S Thema isch dr Chrieg zwüsche Troja und dr griechische Allianz vo de Achaier, wo denn scho in sim zääte Joor gsi isch. D Ilias beschribt nume 51 Dääg us em Chrieg und wie sech in dere Zit d Wuet immer witer usbräitet und s Schiggsal vo de Heroe und de Götter wird, wo si nüd chönne drgeege due. Es het aagfange mit em Raub vo dr Chryseïs, wo drmit d Eer vom Gott Apollon verletzt worden isch. Dä het sich drufabe an de Achaier afo rääche. Wo schliesslig dr Apollon-Briester Chryses si Dochder zruggüberchunnt, verlangt dr Agamemnon, dr aafüerer vo de Achaier, Ersatz für sini Büti und grootet eso in Komflikt mit em Achilleus. Dä gseet sich dorum enteert und ziet sich us de Kämpf zrugg. D „Wuet vom Achilleus“ wird zur Chlammere vom ganzen Epos und findet zum Ändi aane aber non e nöiji Ursach. Wo sech dr Achilleus im 19. Gsang öffentlig mit em Agamemnon versöönt und wider bim Kämpfe mitmacht, verhinderet er e Niiderlaag vo de Achaier, er git aber dr Wuet uf e Hektor nooch, wo grad im Achilleus si best Fründ, dr Patroklos, döödet het. D Wuet vom Achilleus nimmt erst im letschte, em 24. Gsang, ab, won er im Hektor si Liich, wo 12 Dääg lang gschändet worde isch, im Vater vom Trojaner, em Köönig Priamos, überloot, dass dä sä cha begraabe.

Dr müüthisch Usgangspunggt für e Trojanisch Chrieg isch s Urdäil vom Paris und däm si Entfüerig vo dr Helena, em Agamemnon sinere Schwöögere. Bäides wird in dr Gschicht "Kypria" beschriibe. Dr Autor vo dr "Ilias" het aagnoo, ass mä die Gschicht kenni und si wird dorum in dr Ilias nume äinisch churz aadütet.

Wäge dr Idee vom Odysseus, wo mit eme grosse hölzige Ross e Grubbe vo bewaffnete Achaier in d Stadt Troja het chönne iineschmuggle zum d Stadtdoor häimlig uffztue, häi d Achaier Troja chönne eroobere und dr Chrieg isch ume gsi. Do drvo prichtet nid d Ilias, sondern d "Iliu persis" us em sogenannte "Epische Züklus", dr Samlig vo zäh altgriechische Wärch, wo dr Proklos im zwöite Johrhundert vor Chrischtus zämegstelt het..

D Ilias ghöört zu de bedütendste Wärk vo dr Wältlitratuur, und si isch i fili Sprooche öbersetzt wore. De Walter Gfeller het d Ilias uf Bärndütsch öbersetzt.










</doc>
<doc id="49266" url="https://als.wikipedia.org/wiki?curid=49266" title="Odyssee">
Odyssee

D Odyssee () isch näbe dr "Ilias" s zwäite Epos, wo im griechische Dichder Homer zuegschriibe wird. Si ghöört zu de eltisten und iiflussriichste Dichdige vo dr oobedländische Litratuur. S Wärk isch zum erste Mol im 8. Joorhundert v. d. Z. ufgschriibe worde. Es schilderet d Abentüür vom König Odysseus vo Ithaka und sine Gfäärte uf em Häimwääg us em Trojanische Chrieg.

D Odyssee bestoot us 12'200 Värs in Hexameter in 24 Gsäng. S verzelt wie dr Köönig vo dr chliine Insle Ithaka noch zää Joor Chrieg no zää Joor vo de Götter dra ghinderet wird, häimzfaare. Noch e Hufe Abentüür chunnt er schliesslig as Bättler zrugg und niemer usser sim Hund kennt en. In sim Huus het s e Hufe Fremdi, wo brobiere, sinere Frau Penelope iizreede, ass är, dr Odysseus, dood sig, und si wäi zwinge, äine vo iine z hüroote. Noch eme Wettkampf mit Pfiil und Booge döödet dr Odysseus zämme mit sim Soon Telemachos alli Fremde und au die Diener, wo nid dröi gsi si. D Penelope kennt in schliesslig wider un denn goot dr Odysseus zu sim alte Vater Laërtes uf Bsuech.

In vile Sprooche isch dr Begriff „Odyssee“ zum Sünonüüm für e langi Irrfaart worde.

De Albert Meyer het anne 1960 e Übersetzig vo der Odysse uf Bärndütsch uusegää.


Griechisch
Änglisch

Dütsch


</doc>
<doc id="49267" url="https://als.wikipedia.org/wiki?curid=49267" title="H/V-Signalsystem">
H/V-Signalsystem

S H/V-Sischteem ("Haupt-/Vorsignaal-Sischteem") isch è Signaalsischteem vo dè Ysebaan, wo vo 1924 bis 1994 z Dütschland ygsetzt worrè isch. Diè Signaal sin i dè Aafangszit als Formsignal gmacht gsi, mit èm Signalbuèch 1935 sin abaer au entschprechendi Lichtsignaal ygfüürt worrè, diè mittlerwyl d Formsignaal gröschtèdeils vodrängt hèn.

Basyrend uff èm H/V-Sischteem sin witeri Signaalsischteem entwicklet worrè. Uff langi Sicht söllet diè beschteendè Haupt- un Vorsignaal durch s Ks-Signalsischteem ersetzt wörrè.

È Hauptsignaal übermittlet èm Drybfaarzüügfüürer Halt- bzw. Langsamfaaraawysigè für dè folgendi Streggèabschnitt. S entspricht also im grobè Voglych von èrè Amplè bim Strõßèvokeer mit èm erheblichè Unterschyd, dass è "Faart"-zeigends Signaal jewyls für "nu ein" Zuug gildet, wòrend è Amplè bi "Grüè" "belibbig villi" Faarzüüg d Vorbyfaart erlaubt.

Schu bi mittlerè Gschwindigkeitè sin d Aahaltwäg vo Züüg länger als d Sichtwitti, bsunders bi schlechtem Wettèr odder in Kurvè. È faarendè Zuug könnt also bim Erkennè von èm Haltbegriff nimmi rechtzitig vor èm Signaal zum Stô kõ. Selbscht wenn s Signaal uusreichend wit vor èm Gfõrepunkt uffgschtellt isch, blybt trotzdèmm s Brobleem, dass dè Drybfaarzüügfüürer denn nit weiß, wenn er witerfaarè ka.

Zuè nem Brèmswäg vo 900 m ergit sich è maximali Gschwindigkeit von öppis mee als 160 km/h. Deshalb stôt uff Streggè, welli für 160 km/h zuèglô sin, 1000 m vor èm Haupt- è Vorsignaal, wo im Drybfaarzüügfüürer aazeigt, wellè Signalbegriff er am Hauptsignaal z erwartè hèt. Uff selli Entfernig (nominalè Brèmswäg plus Brèmswägreservè vo 100 m) ka dè Zuug bis zum Hauptsignaal broblemlos zum Stillschtand kô.

Well dè Drybfaarzüügfüürer gegèbenèfalls ab èm Vorsignaal dè Brèmsvorgang yleitè muè, darf s uff kein Fall übbersää wörrè. Deshalb wörd è Vorsignaal i dè Regèl durch Vorsignaaldaflè aakündigt.

Bi Gschwindigkeitè übber 160 km/h wörd s Vofaarè uusicher, well d Wôrscheinlichkeit stygt, dass es Vorsignaal übbersää wörd. Ußerdemm wüürd dè notwendigi Abschtand zwischè Vor- un Hauptsignaal unvohältnismäßig groß wörrè. Deshalb nutzet d Züüg für höcheri Gschwindigkeitè è anders Sischteem mit Übberdrägig vo dè Signaalinformationè diräkt i dè Füürerschtand, die LZB.

Nit jeddes Hauptsignaal isch für alli drei Signaalbegriff ygrichtet. Möglich sin d Kombinationè:




Ortsfeschti Formvorsignaal sin grundsätzlich stellbar, si wörred (hützudaag) generell durch Elegtromotorè odder Muskelchraft mechanisch bewegt.

S Formvorsignaal hèt als Dageszeichè è kreisrundi gääli Schybè mit schwarzem Raamè un wyßem Rand un èm Durchmessèr vo 100 cm, bi Wärtervorsignaal 55 cm. Unter sellerè Schybè ka sich èn Zuèsatzflügel befindè. Dè Flügèl isch gääl mit schwarzem Raamè un wyßem Rand, im Gebièt vo dè vormôligè Dütschè Rychsbaan ka dè Flügel au no wyß mit rotem Rand sy (älteri Variantè).

Je nõch betryblicher Situation ka s Formvorsignaal technisch uff beschtimmti Signaalbilder feschtglait sy, meischtens Vr 0/Vr 1 odder au Vr 0/Vr 2 odder nu Vr 0. È mit Warnschtellig Vr 0 feschtglaites Formvorsignaal ka byschpillswys d Yfaart in è Stumpfgleis signalisyrè, wo am Ènd s Schutzsignaal Sh 2 stôt; spòteschtens dört isch d Faart immer z Ènd. Jedes Formvorsignaal ka mindeschtens Vr 0 aazeigè.

Bi Formvorsignaal, wo übber m Gleis montyrt sin, an èrè Signaalbrugg odder èm Signaaluusleger, isch dè Flügel übber dè Schybè. I dè Braxis git s keini übber m Gleis montyrtè Formvorsignaal mee.

Nachtzeichè vo Formvorsignaal sin zwei nõch rächts stygendi Lièchter i dè Farbè gääl un/odder grüè. Bi einzeln gschtelltè Vorsignaal im Gebièt vo dè ehemõligè Rychsbaan ka bis uff witeres au nu ei Liècht in gääl odder grüè zeigt wörrè.

Um Signalverwechslungen z vomydè, bschtôt s Nachtzeichè vom Signasl Vr 2 im Berych vo dè vormôligè Dütschè Rychsbaan sit 1959 us eim unterè grüènè un eim obberè gäälè Liècht.

Bim Hl- un Ks-Signaalsischteem git s keini bsunderè Vorsignaalbegriff. Hl-Vorsignaal zeiget d Signalbegriff Hl 1, 4, 7 odder 10, Ks-Vorsignaal d Begriff Ks 1 odder 2 allèfalls in Vobindig mit èm Gschwindigkeitsvoraazeiger Zs3v.

Lichtvorsignaal vom H/V-Sischteem exischtyrè im Gebièt vo dè ehemǒligè Dütschè Rychsbaan nimmi, eventuell vorhandni Signaalschirm zeiget Signalbegriff vom Hl-Sischteem.

I dè Aafangszit hèt s H/V-Sischteem uusschlièßlich aus Formsignaal bschtandè.
Formsignaal hèt s grundsätzlich in zwei Variantè gää, wo sich dõrin unterschiddè hèn, ob s "Langsamfaart" Hp 2 bezièhigswys "Langsamfaart erwartè" Vr 2 aazeigè hèt könnè. Wo Hp 2 odder Vr 2 nötig gsi isch, hèt è Hauptsignaal zwei Flügel un s Vorsignaal èn Zuèsatzflügel kaa.

Ab 1928 sin vo dè Rychsbaan Lièchtsignaal teschtet worrè, wo di glychè Begriff wiè d H/V-Formsignaal aazeigè hèn könnè. Dõby hèn si nu diè uff eim Schirm voeintè Lampè vo dè Formsignaal-Nachtzeichè bruucht un sin somit ohni mechanisch bewegti Signaalkomponentè uuschõ. Sell hèt zum einè dè Wartigsuffwand vorringeret, vo allem abber hèt s dè Wegfall vo langè mechanischè Stellseil bewürkt, diè für s entfernti Stellè vo Formsignaal benötiget worrè sin, well si elegtrisch gschtellt wörrè hèn könnè.

1935 hèt mo selli Lièchtsignaal i s Signaalbuèch ygfüürt, d Vowendig isch bis zum Ènd vom Zweitè Weltchrièg allerdings beschränkt blibbè.
Für Lichthauptsignaal sin im Lauf vo dè Zit voschidni Bauformè entschtandè, wo sich hauptsächlich i dè Aaordnig vo dè Lampè un dè Aazeigèmöglichkeit vo zuèsätzlichè Signaal unterschiddè hèt.

S eifachschte Hauptsignaal ka nu d Begriff "Faart" (Hp 1) un "Haalt!" (Hp 0) aazeigè un findet hauptsächlich als Blocksignaal Vowendig.

Witeri Tùpè sin durch vo Zuèsatzsignaal entschtandè, wo hüüfig am glychè Mascht wiè s Hauptsignaal montyrt sin.
Well d Signaalbegriff von èm Hauptsignal grundsätzlich nu für Zug- nit abber für Rangyrfaartè galtet, isch in Baanofsberych oft è zuèsätzlichs Spèrrsignaal unter èm Hauptsignaal montyrt, wo dè Begriff "„Haalt! Faarvoboot!“" (Sh 0) d Yfaart i dè folgende Abschnitt au für Rangyrfaartè untersait. Um selli hüüfigi Doppelig z vomydè, isch dè Signaalschirm vom Hauptsignaal um d Begriff von èm Schutzsignaal erwitert worrè: S Hauptsignaal isch nu mit èm us Hp 0 un Sh 0 kombinyrtè Signalbegriff Hp 00 (zwei roti Lièchter nebbènand) i dè Laag, è Faarvoboot für Rangyrfaartè uuszschprechè. Ebbèso hèt mo s absolute Faarvoboot für Rangyrfaartè durch d Aazeig vom Signaalbegriff Hp 0 ("Halt") un Sh 1 ("Faarvoboot uffghobè") uffghobè wörrè könnè, wo im Grund d Bedütig "Haalt für Zuugfaartè! Rangyrè erlaubt" hèn.

Glyches giltet für s ebbèso oft zuèsätzlich am glychè Mascht aabrocht Ersatzsignaal (Zs 1), wo d Vorbyfaart an èm Haalt!-zeigendè odder gschtörtè Hauptsignaal erlaubè ka. Sellem sinni dreieckig aagordnetè Lampè sin ebbèso i dè Signaalschirm vom Hauptsignaal integryrt.

È witeri Variantè stellet diè sognanntè Kompaktsignaal dar, welli diè immer umfangrycher worrenè Optikè vo dè Hauptsignaal standardisyrt un neu gordnet hèn. Bi sellè Schirm sin d Positionè vo dè Lampè immer glych gsi, unabhängig devô, welli Signaalbegriff s Signal aazeigè hèt könnè un ob d Lampè vo demm hèr alli vorhandè gsi sin odder nit.

Bi Lichtvorsignaal git s kei großi Unterschyd, am uffälligschtè isch villicht no d Kompaktform, welli im Gegèsatz zu dè nõch rächts gneigtè Orginalform mit aagschrägtè Eggè us eim eifachè rächteckigè Signaalschirm bschtôt.



</doc>
<doc id="49270" url="https://als.wikipedia.org/wiki?curid=49270" title="Philosophie der Antike">
Philosophie der Antike

D Filosofii vo dr Antike isch en Epoche in dr Gschicht vo dr Filosofii. Si isch mee as 1100 Joor lang, vo öbbe 600 v. d. Z. (as dr eltist Verdräter isch dr Thales 624 v. d. Z. uf d Wält choo) bis ins Joor 529 n. d. Z., wo dr römisch Kaiser Justinian I. die Platonischi Akademii het lo duedoo. D Filosoofe häi vor allem z Griecheland und im Römische Riich gschafft.

D Filosofii vo dr Antike isch geografisch uf e Middelmeerrum beschränggt gsi. Anderi wichdigi filosofischi Dradizione im Altertum si die Chinesischi Filosofii (sit 1000 v. d. Z.) und die Indischi Filosofii (sit 1000 v. d. Z.). Iiflussriich si d Kultur vom Juudedum gsi, vom alte Egüpte, vom Perserriich und vo Mesopotamie. In Öiropa het d Filosofii vom Middelalter d Filosofii vo dr Antike abglööst.

Mä cha d Filosoofe vo dr Antike grob in verschiideni Grubbe iidäile. Die, wo vor em Sokrates gläbt häi, bezäichnet mä as Vorsokratiker (öbbe vo 600 bis 400 v. d. Z.). Si häi brobiert, s Wältbild, wo denn no vo Müüthe und Götter brägt gsi isch, mit Hilf vo dr Filosofii und dr Naturwüsseschaft z erklääre. Mit em Sokrates foot die Griechischi Klassik aa (öbbe 500 bis 300 v. d. Z.). Zu sällere Zit isch Athen s gäistige Zentrum vo Griecheland gsi, im Sokrates si Schüeler, dr Platon, und däm si Schüeler Aristoteles si zwäi vo de wichdigste Filosoofe, wo bis hüte Iifluss häi. Zur Klassik cha mä au d Sofiste, d Küniker mit iirem bekanntiste Verdräter, em Diogenes vo Sinope, d Epikureer, d Kyrenaiker und d Stoiker zelle. Noch dr Klassik si die hellenistischi Zit und denn d Spootantike, wo iiri äignige filosofische Schuele ghaa häi: die hellenistischi Stoa und dr Epikureismus und dr spootantiki Nöiplatonismus, wo s Dängge vo de Chilleväter beiiflusst het.

Iifüerige

Gsamtdaarstellige



</doc>
<doc id="49271" url="https://als.wikipedia.org/wiki?curid=49271" title="Thukydides">
Thukydides

Dr Thukydides ( * vor 454 v. d. Z.; † woorschinlig zwüsche 399 v. d. Z. und 396 v. d. Z.) isch e Athener Strateeg und e groosse antike Historiker gsi. Drfür wie dr Thukydides d Chreft wo uf d Gschicht iiwirke gsee het, si bsundrigs sini Aanaame über d Natur vom Mensch und sini Motiv vo Bedütig, wil die groosse Iifluss uf die politische Verheltniss häi.

Si Wärk über e Peloponnesisch Chrieg setzt bis hüte Maasstääb in dr Gschichtsschriibig. Dr Thukydides isch zwar nid fertig worde drmit, aber er het mit em die nöitrali Suechi noch dr Wooret zur Methode gmacht, wo d Gschichtschriibig verpflichtet, wenn si objektiv-wüsseschaftlig will si. Die hütigi Thukydides-Forschig isch aber nid sicher, öb är sälber däm Aaspruch immer grächt worde isch won er si Wärk gschriibe het. Vor allem, wien er d Rolle vom Perikles bim Usbruch vom Peloponnesische Chrieg daarstellt, isch doo und dört aazwiiflet worde.

Dr Thukydides sälber het dr Sinn vo sine Ufzäichnige din gsee, dr Noochwält „e Bsitzdum für immer“ z hinderloo. S markantiste Bischbil drfür wien em das glunge isch, isch wien er underschäidet zwüsche de verschidnige churzfristige Aaläss für dr Peloponnesisch Chrieg und de langfristige Ursache, wo in dr domoolige griechische Groossmächt-Rivalidäät zwüsche dr Seemacht Athen und dr Landmacht Sparta glääge si.





</doc>
<doc id="49272" url="https://als.wikipedia.org/wiki?curid=49272" title="Margarete Steiff (Film)">
Margarete Steiff (Film)

Margarete Steiff ischt a deitsch-eschtreichisch-italienischer Fernseh-Schbiilfilm us-em Jôhr 2005 vom Regisseur Xaver Schwarzenberger, wo d Lebensgschicht vo dr schwäbischa Undrnehmere Margarete Steiff vo dr Oschtalb zom Inhalt hôt. S Drehbuach stammt vo dr Susanne Beck ond em Thomas Eifler. Z Deitschland isch der Film zom erschda Môl am 23. Dezember 2005 uff ARTE ausgschdrahlt wôrra. Federfihrend fir d Produkzioo isch dr Sidweschtrundfunk (SWR) gwäa.

Scho en jonge Jôhr erkrankt d Margret Steiff, s Dechterle vo-ma arma Ehepaar z Giinga an dr Brenz, an Kenderlehmong. Des Leida brengt-se abr et drvoo ab, en d Schual zo ganga ond fleißich zo lerna. Ihre Lehrer send beeidruckt vo deam graußa Selbschtbewusstsei, wo des Kend an da Dag legt.

Als jonga Frau hôt d Margret Steiff da graußa Wonsch, sich z Wien vom Dr. Werner behandla zo lau, weil se gheert hôt, dass dr sell en Fäll wia bei ehra scho a baar Môl hôt helfa kenna. Ihre Eltra send abr et en dr Lag, d Koschda fir dui Reis en de eschtreichisch Hauptstadt ond dui Operazioo durch dean berihmda Arzt uffzobrenga. Zom Glick fir d Margret ibrnemmt ihr Hoimetgmoind an graußa Doil vo de Koschda. Wia abr dui Behandlong et zom gwenschda Erfolg fihrt, send ihre Geldgeaber entdeischt. D Margret selber glaubt abr fescht drôô, dass-se trotz älle Widrichkeida a halbweags normals Leaba fihra kôô, weil-se – abgseha vo dr Kendrlehmong – anschonschda vollkomma gsond ischt.

Bei ihrer Hoimfahrt lernt des Mädle em Zug da Nähmaschena-Vrtreter Julius kenna. Bald druff vrkauft dr sell dr Familie Steiff oina vo seine Maschena. D Margret môôg dean Kerle emmer meh, ond s dauret et lang, bis dr Julius en Giinga sesshaft wuud. So nôch ond nôch schafft’s d Margret, trotz ihrer Behenderong Konfekzionswara herzostella, wo sich seha lassa kennet. Wia-se nô uff-em Weihnachtsmarkt Schbiilzeigelefanda aus Stoff vrkauft, fellt em Ort ihr grauß Nähtalent auf. Zo ihrem Loid wendet sich bald dr Julius vo-ra ab, om ihr beschda Freindin Charlotte zo heirada. Der Omstand leest bei dr Margret abr bloß dui Folge aus, dass-se sich jetzt noh viil intensiver en d Arbet stirzt. 

Wia d Firmabesitzere Margarete Steiff mit dr Rickzahlong vo ihre Schulda a halbs Jôhr aussetza muaß, weil’s Gschäft mit de Schbiilzeigelefanda grad et bsonders lauft, droht-ra d Bank mit dr Ibrnahme vo ihrer Firma. Dô kommt dui Undernehmere uff da Gedanka, als Schbiilzeig jetzt Stoffbära mit bewegliche Ärm herzogstella. Wia nô noh a Amerikaner vo soddiche Exemplar vo Teddybära a bsondrs graußa Liiferong en Ufftrag geit, gôht’s mit dr Margret ihrer Firma schnell wiidr bergauf.

Dui Figur vom Wiiner Schirurga Werner ischt an da schwäbischa Arzt Dr. August Hermann Werner (1808 bis 1882) ôôglehnt, wo datsächlich d Margarete Steiff behandlet hôt, abr et z Wiin, sondern en Wildbad em Schwarzwald. Als Erfender vom Teddybära gilt heitzodag dr Richard Steiff, a Neffe vo dr Margarete. Dr sell ischt em Jôhr 1897 en da Betriib vo seira Dande eigschdiiga ond hôt 1902 da Prodotyp „Bär 55 PB“ entwicklet. Uff dean Môô gôht au dui Planong ond dr Bau vo dera Fabrikhall us Bedoo ond Stahl zruck, wo mr em Film seha kôô.

 D Außa-Uffnahma send vo Midde Mai bis Midde Juni 2005 en Bad Wimpfa entstanda. Dr hischdorische Bôhhof vo Maslhõẽm em Landkreis Biberach hôt em Film am 21. ond am 22. Juni 2005 als Drehort fir da Bôhhof vo Giinga herhalda miaßa. Weil dia Dreharbeida em Sommer staddgfonda hend, d Szena abr em Wendr schbiilet, send kinschtliche Schneeflocka eigsetzt wôrra. An graußer Doil vo de Enna-Uffnahma send em Hohaloher Freilandmuseom Wackershofa dreht wôrra.

Bei dr Bambi-Vrleihong 2006 en Stuegert hôt der Film da Publikomspreis ond d Hauptdarstellere Heike Makatsch da Preis en dr Kategorii "Beschda Schauschbiilere nazional" kriagt. Noh em gleicha Jôhr hôt d Makatsch fir ihr Roll als Margarete Steiff da Boirischa Fernsehpreis kriagt ond ischt en de USA mit-em "Emmi Award" auszoichnet wôrra.



</doc>
<doc id="49273" url="https://als.wikipedia.org/wiki?curid=49273" title="Olympische Spiele der Antike">
Olympische Spiele der Antike

Die Olympische Spiil vo dr Antike () si e bedütends Sporteräignis im Altertum gsi und äins vo de vier Panhellenische Spiil. Si häi vo öbbe 880 v. d. Z. bis 393 n. d. Z. alli vier Joor, wenn e Olympiade umegsi isch, im Summer im häilige Wäldli vo Olympia in dr Landschaft Elis uf dr Peloponnes-Halbinsle stattgfunde. Spöötistens im 6. Joorhundert isch d Dradizion ändgültig verschwunde.

Die Olympische Spiil vo dr Antike häi kulturell und politisch e riisigi Bedütig ghaa. Si si e politischs Forum gsi, wil s Volk und d Diplomate und politischi Verdräter us alle Däil vo dr griechische Wält sich dört droffe häi.
Noch de Perserchrieg häi d Grieche, wo die ganz Zit mitenand ghändlet häi, afo begriffe, ass si e Sümbol bruuche für s Zämmelääbe vo alle Hellene, mit eme Orakel und eme Schiidsgricht. Olympia isch zu däm Symbol worde.

Näbe de Wettkämpf het s au Theateruffüerige gee und Underhaltige zwüsche Buude mit Volksfestcharakter wie Uffüerige vo Drumbeeter und Schonglöör. S "gmäine" Volk het wääred de Spiil in äifache Zältstedt gwoont.



</doc>
<doc id="49278" url="https://als.wikipedia.org/wiki?curid=49278" title="55 PB">
55 PB

Mit 55 PB bezeichnet mr da erschda beweglicha Schbiilzeigbära vo dr Firma Steiff.

Dr Richard Steiff (1877 bis 1939), oiner vo de Neffa vo dr Firmagrindere Margarete Steiff, hôt des Kenderschbiilzeig nôch-em Vorbild vo-ma Braunbära entworfa, wo-nr dômôls em privada Zoo „Tiirgarda Nill“ en Stuegert gseha hôt. Wia-mr vo dr Tipabezoichnong her seha kô, ischt seller Bär 55 cm grauß gwäa ond us-em Gewebematrial Plisch gmacht. Seine Ärm ond Fiaß send mit Bendfäde uffghängt, sodass des Stoffdiirle zemlich beweglich gwäa ischt. 
Em Jôhr 1903 hôt z Leipzig a graußa Schbiilwara-Messe staddgfonda. Deet hôt dr Richard Steiff au sein Plisch-Bära präsendiirt. De deitsche Eikaifer uff dera Mess hend dean Bära abr kaum beachdet. A amerikanischer Hendler abr ischt voll begeischtret gwäa, wia-nr dean Bära gseha hôt. Drom hôt’r glei älle Ausstellongs-Exemplar uffkauft on noh weidere 3.000 Stick drvoo bschdellt. Drei Jôhr schbätr hôt des Schbiilzeig da Nama „Teddy-Bär“ odr kurz „Teddy“ kriagt, benannt nôch-em amerikanischa Präsidenda Theodore „Teddy“ Roosevelt.



</doc>
<doc id="49279" url="https://als.wikipedia.org/wiki?curid=49279" title="Stoa">
Stoa

As Stoa () wird e filosofischi Schuel bezäichnet, wo groosse Iifluss uf d Kultur vom Oobeland gha het. Dr Naame (griechisch – „aagmoolti Vorhalle“) goot uf e Süülehalle uf dr Agora, em Määrtblatz vo Athen, zrugg, wo dr Zenon vo Kition um 300 v. d. Z. Underricht gee het.

E bsundrigs Merkmol vo dr stoische Filosofii isch iiri kosmologischi Betrachtigswiis, wo d Wält as Ganzes will erfasse. Es git e universells Brinzip, wo in alle natürlige Fenomeen und Zämmehäng zum Usdruck chunnt. Dr Stoiker as Individuum muess si Blatz in deere Ornig finde und iinee. Für das muess er emozionali Sälbstbeherrschig entwiggle und sis Schiggsaal akzeptiere und mit Hilf vo Glassehäit und Seelerue d Wiishäit aasträäbe.

Fragmäntsammlige und Übersetzige

Gsamtdaarstellige

Füsik

Logik

Dialektik

Ethik



</doc>
<doc id="49283" url="https://als.wikipedia.org/wiki?curid=49283" title="Epikureismus">
Epikureismus

Dr Epikureismus isch e filosofischs Süsteem, wo sich uf d Leere vom Epikur (öbbe 341–270 v. d. Z.), stützt. Zämme mit dr Stoa, dr Akademii und em aristotelische Peripatos isch er äini vo de vier groosse filosofische Schuele in dr noochklassische Antikeg si.
Dr Epikur isch en Atomist und Materialist gsi, wo die Ideä vom Demokrit übernoo het. Dr Epikureismus het göttligi Intervenzioone abgleent und anstatt vo Aberglaube Erkläärige gsuecht, wo sich uf d Vernumft stütze. Vom Aristippus häi d Epikureer d Idee übernoo, ass d Lust und d Lääbesfröid s höggste Guet isch. Aber si häi glaubt, ass mä für zum d Lust z erräiche, beschäide müess lääbe, müess leere z verstoo wie d Wält funkzioniert und müess siini Wünsch iischrängge. Eso bechiem mä Seelefriide (Ataraxia) und wurd frei vo Ängst und körperlige Schmärze (Aponia).

Dr Epikureismus isch zwar e Form vom Hedonismus, wo d Lust zum äinzige Guet an sich erkläärt, aber wil für d Epikureer es s grösste Glück isch, schmärzfrei und äifach z lääbe, underschäidet er sich doch seer vo däm, wo mä im Allgemäine under em Hedonismus verstoot. 

D Schuel isch zerst im Geegesatz zum Platonismus gstande, het sich spööter aber vor allem mit dr Stoa usenandergsetzt. D Epikureer häi sich, im Geegesatz zu de Stoiker, us dr Politik uuseghalte.
Noch em Dood vom Epikur het dr Hermarchus d Schuel gläitet und dr Epikureismus het sich in dr ganze hellenistische und spööter au dr römische Wält usbräitet. Dr bekanntist Verdräter vo dr Schuel isch dr römisch Dichder Lukrez gsi und wichdigi Zentre het s z Antiochia, Alexandria, Rhodos, und Ercolano ghaa. In dr Spootzit vom Römische Riich het sich dr Epikureismus immer weniger nöije naturwüsseschaftlige Erkenntnis aabasst und isch schliesslig vor allem vom Nöiplatonismus verdrängt worde und verschwunde. Im 17. Joorhundert het dr Atomist Pierre Gassendi dr Epikureismus widerbeläbt und en an die christligi Doktrine aabasst.
Vom Epikur häi e baar Schrifte überläbt und im Poem vom Lukrez "De rerum natura (Vo dr Natuur)" si die wichdigste Argumänt und Theorie vom Epikureismus daargstellt. E Hufe vo de Schrifte wo mä in dr Villa vo de Papyri z Herculaneum gfunde het si epikureischi Teggst. Vo wenigstens eme Däil von ene dänggt mä, ass si im Epikureer Philodemus ghöört häi.



</doc>
<doc id="49293" url="https://als.wikipedia.org/wiki?curid=49293" title="Peter Stadler">
Peter Stadler

Dr Peter Stadler (* 11. Novämber 1925 z Züri; † 19. Merz 2012 ebd.) isch e Schwyzer Hischtoriker gsii.

Sy Vater Hermann Stadler isch e Dokter z Züri gsii, sy Mueter Marguerite geb. Honegger isch d Schweschter vum Kompenischt Arthur Honegger gsii. 

Dr Stadler isch vu 1939 bis 1945 uf s Frei Gymnasium z Züri gange un het vu 1945 bis 1952 Gschicht, Dytschi Literaturgschicht un Chunschtwisseschaft an dr Universitete Züri un Göttingen studiert. Är isch anne 1952 z Züri mit dr Arbet "«Genf, die großen Mächte und die eidgenössischen Glaubensparteien 1571–1584»" promoviert wore, sy Doktervater isch dr Leonhard von Muralt gsii. Anne 1957 het er si mit dr Arbet "«Geschichtschreibung und historisches Denken in Frankreich 1789–1871»" habilitiert. Dr Stadler het e baar Johr lang an ere Maidlischuel as Lehrer gschafft un het e Stellas Assischtänt ibernuu. Vu 1963 bis 1970 isch er Assischtänzprofässer an dr Universitet Züri gsii, vu 1967 bis 1970 het er as ordetlige Profässer an dr Universitet Gießen glehrt. Ab 1970 isch dr Stadler ordelige Profässer fir Neieri Allgmaini un Schwyzer Gschicht an dr Universitet Züri gsii. Anne 1993 isch er emeritiert wore. Dr Stadler isch as akademische Lehrer z Züri dr Doktervater zue 100 Dissertatione gsii. Zum 150. Grindigsdag vu dr Universitet Züri het er anne 1983 en umfangrychi Schrift uusegee. 

Syt dr 1980er Johr isch d Zuewanderig in d Schwyz aagstiige. In däre Zyt het dr Stadler au aagfange si bolitisch z engaschiere. Im Mai 1996 isch er bi dr Generalversammlig vu dr Aktion fir e unabhängigi un neitrali Schwyz (AUNS) ufdrätte, wu si fir e reschtriktivi Flichtlings- un Yywanderigsbolitik un en ängi Uuslegig vu dr Neitralitet yygsetzet ghaa het. 

Dr Stadler het anne 1966 e Biografi zum Karl Marx publiziert, wu s bis 1971 zwoo dytschi un ai italienischi Uflage gee het derzue. Em Marx het er greschti Bedytig 19. Johrhundert zuegmässe. Fir ihn isch dr Marx nume no mit em Prophet Mohammed verglyychbar. Zue dr wichtigschten Arbeite zelle derzue no ne umfangryych Wärch zum Kulturkampf in dr Schwyz un e zweebändigi Biografii zum Johann Heinrich Pestalozzi. Anne 2001 isch e Biografi zum italienische Bolitiker Camillo Benso von Cavour erschine. Im Johr 2008 het dr Stadler zämme nmit syre Frau ne Biografi iber dr dytsch Hischtoriker Alfred Dove uusegee. Anne 1980 isch er Mitgliid in dr Historische Kommission bi dr Bayrische Akademi vu dr Wisseschafte wore.

Syter anne 1963 isch dr Peter d Stadler mit dr Verena Labhart ghyrote gsii.





</doc>
<doc id="49294" url="https://als.wikipedia.org/wiki?curid=49294" title="Richard Steiff">
Richard Steiff

Dr Richard Steiff (* 7. Februar 1877 z Giinga an dr Brenz, † 30. März 1939 en Jackson em amerikanischa Bundesstaat Michigan) isch dr Neffe vo dr berihmda Schbiilzeigherstellere Margarete Steiff ond sowohl a Erfender wia au a Gschäftsmôô gwäa.

Dr Richard Steiff kommt am 7. Februar 1877 z Giinga an dr Brenz uff d Welt. Nôch dr „normala“ Schual bsuacht’r noh en Stuegert d Kunschtgewerbeschual. En dera Stadt gôht’r en seira freia Zeit emmr môl wiidr en da „Nill’scha Tiirgarda“. Dô dren hôt’r’s hauptsächlich uff d Bära abgseha. Stondalang sitzt’r vôr deane ihrem Gehege ond zoichnet vo selle Viicher Skizza uff-nen Block. Wia der Kerle nô 20 Jôhr alt ischt, tridd’r en da Betriib ei, wo vo seira Tande Margret grindet wôrra ischt. Uff Grond vo seine Bära-Skizza entwicklet’r em Jôhr 1902 da so gnannda Steiff-Bära mit dr Bezoichnong „55 PB“ als Schbiilzeig fir d Kender. 

1903 fendet en Leipzig a indrnazionala Schbiilzeigmesse stadd. D Firma Steiff präsendiirt deet au ihre nuie Plisch-Bära. An de erschde baar Däg wend de selle abr kaum vo ebbr beachdet. Erscht kurz bevôr dui Messe em Ende zuagôht, kommt a Amerikaner an da Messestand ond kauft älle hondert Ausstellongsstick. Gleichzeidich bschdellt’r noh weitre 3.000 Exemplar. Des isch dr Ôfang vo-ma weltweida Erfolg. Jetzt hôt d Firma Steiff au gnuag Geld, om a ganz moderna Fabrikhall aus Bedoo ond Stahl baua zo lau. S dauret et lang, ond des Gebeide kriagt vo de Giingener Eiwohner da Nama „Jongfraua-Aquariom“, weil de meischde Beschäfdigte ledige Fraua send. Om dr Chefin zo ermeglicha, au zor Produkzioo ens obere Stockwerk zo komma, lôht dr Richard fir sei Tande a Rampe baua, wo se mit ihrem Rollstuahl nuffahra kôô. Em Jôhr druff (1904) kriagt Firma Steiff bei dr Weltausstellong en St. Louis nomôl a Bschdellong, desmôl ibr 12.000 Stick. Dô drfir wuud d Margarete Steiff zamma mit ihrem Neffa mit-ra Goldmedallje auszoichnet, was dr hechschde Preis bei dera Vrôstaldong ischt.

Dr „Bär PB 55“ bleibt abr et de oinzig Erfendong vom Richard Steiff. Schbäter entwicklet’r noh da so gnannda „Rolloplan“. Des ischt a Dracha, wo mr Luftaufnahma drmit macha kôô, zom Beischbiil vo dr Steiff’scha Fabrik ond ihrer Omgeabong sowia vo ganz Giinga. Uff dui Erfendong wuud schliaßlich au d Fihrong vo dr kaiserlicha Armee uffmerksam ond teschdet se, ob mr-se villeicht au zo milidärische Zweck eisetza kôô. Abr bald stellt sich raus, dass dô drfir dui Erfendong et en Frôg kommt, weil der Dracha z langsam ischt.

Am 30. März 1939, 30 Jôhr nôch-em Ableaba vo seira Tande, schliaßt dr Richard Steiff z Jackson en de USA, wo-nr sich grad gschäftlich uffhelt, seine Auga fir emmer. 62 Jôhr alt isch’r wôrra.




</doc>
<doc id="49296" url="https://als.wikipedia.org/wiki?curid=49296" title="Arthur Honegger">
Arthur Honegger

Dr Arthur Honegger (* 10. Merz 1892 z Le Havre; † 27. Novämber 1955 z Paris) isch e schwyzerisch-franzesische Kompenischt gsii. Är isch e Verdrätter vu dr Groupe des Six gsii un het rund 200 Wärch kompeniert.

Syni Eltere sin dr Chaufmann un Kaffeeimporteur Arthur Hongegger un d Julie geb. Ulrich gsii, wu vu Züri chuu sin. Dr Arthur isch z Le Havre ufgwachse un het näb dr Schwyzer au di franzesisch Staatsburgerschaft ghaa.

Scho ase Chind het er Musikunterricht iberchuu un Gyyge glehrt. Vu 1909 bis 1910 het er am Zürcher Konservatorium Violine un Musiktheori biim Willem de Boer un em Lothar Kempter studiert. Ab 1911 isch er wider uf Le Havre zruckgange un het am Pariser Konservatorium wyterstudiert. In dr Kontrapunktklasse vum André Gedalge het er dr Darius Milhaud un dr Jacques Ibert chänneglehrt. Ab 1913 het er z Oaris gläb un het dert ab 1915 het er Komposition bim Charles-Marie Widor un Dirigiere bim Vincent d’Indy studiert. Anne 1918 het er sy Studium abgschlosse un sy erscht aigeständig Wärch kompeniert, s Ballett "Le Dit des Jeux du monde". Dr Uruffierig dodervu het im nämlige Johr e Skandal uusglest un het dr Kompenischt beriemt gmacht.

Ab 1920 het er en ängi Beziehig zum Dichter Jean Cocteau pflägt, em gaischtige Vater vu dr Groupe des Six. Sy Durbruch as Kompenischt het er anne 1921 mit em dramatische Psalm "Le roi David" (Text René Morax) fir s Theater vu Mézières (VD) ghaa. In dr Johre derno sin s beriemt Wärch "Pacific 231" un d Opere "Antigone" (Text Jean Cocteau) entstande. In dr 1930er Johr het er dr Dichter Paul Claudel chänneglehrt un het no Text vum Claudel d Oratorie "Jeanne d’Arc au bûcher" (1935) un "La danse des morts" (1938) kompeniert.
Im Chriegswinter 1941/42 het er syni zwoot Sinfoni kompeniert. Är het syni Erinnerig an die Zyt, wun er as Musikkritiker un Kompositionslehrer an dr Pariser Ecole normale de musique gschafft het, emol bschriben as „überwiegend thermischer Natur. Es war damals sehr kalt, als ich an der Sinfonie arbeitete, und da ich keine Kohle und kein Holz besaß, habe ich die ganze Zeit in meinem Atelier gefroren.“

Dr Honegger het Wärch us vilne Musikgattige kompeniert un het dodermit bewusst e brait Publikum aagsproche: Chammermusik, Filmmusik, Oratorium, Oper, Operette, Symphoni. Dr Kurt von Fischer bschrybt dr Honegger as e „Art vu Vermittler zwische alemannischer un romanischer Kultur, wu mit dr chinschtlerische Avantgarde in Verbindig drätte sei“

Dr Arthur Honegger isch mit dr Pianischti Andrée Vaurabourg ghyrote gsii, ere Dochter vum Rodolphe Séraphin vu Toulouse. Am 27. November 1955 isch dr Honegger z Paris im Alter vu 63 Johr gstorbe. Är isch dert uf em Fridhof „Cimetière Saint-Vincent“ am Montmartre begrabe wore.





</doc>
<doc id="49306" url="https://als.wikipedia.org/wiki?curid=49306" title="Dunkle Jahrhunderte (Antike)">
Dunkle Jahrhunderte (Antike)

Dr Zitruum zwüschen em 12. und em 8. vorchristlige Joorhundert im antike Griecheland und Anatolie wird as die Dunkle Joorhundert bezäichnet.

S Dunkle Zitalter vo Griecheland isch d Zit vo öbbe 1050 v. d. Z. aa, won e Hufe mykenischi Zentre zerstöört worde si (z. B. Pylos, Mykene, Thebe, Tiryns) und s mykenische Balastsüsteem zämmebroche isch, bis zum Ufschwung in dr orientalisierende Zit um 750 v. d. Z. Dr Name chunnt drvoo, ass mä us däm Zitruum käini schriftlige Kwelle und usser Keramik nume wenig archeologischi Fund kennt. Es gseet us, wie wenn Griecheland, won e schriftligi Kultur ghaa het, noch dr Zerstöörig vo de mykenische Zentre für e baar Joorhundert in d Schriftlosigkäit versunke isch. Wäärend dere Zit het sich aber die Kultur afo entwiggle, wo denn zur bekannte griechische Kultur vo dr archaische und klassische Zit worde isch.

Bis in s 20. Joorhundert het die Dunkle Periode im 12. Joorhundert aagfange und isch bis ins 8. Joorhundert gange. In de letschte Joorzäänt het me z Griecheland aber e ganzi Serii vo archeologische Entdeckige gmacht, wo wääsentlig mee Liecht in die Epoche brocht häi. Bsundrigs s 12. Joorhundert v. d. Z. und s früeje 8. Joorhundert v. d. Z. si jetz besser erforscht.

In dr Gschicht vo Anatolie wärde d Joor vo öbbe 1200 bis 750 v. d. Z. as die Dunkle Joorhundert bezäichnet. Dr Begriff isch vom türkische Archeolog Ekrem Akurgal us dr griechische Gschichtsschriibig übernoo worde. Über d Entwicklige in dere Zit in Anatolie usserhalb vo Ostanatolie und vo de Küstesträife, wo Grieche gläbt häi, wäiss mä seer wenig. Au doo git s käini schriftlige Kwelle und kuum archeologischi Fünd.

In dere Zit isch s Groossriich vo de Hethiter zämmebroche, ooni dass mer die genaue Ursache wurde kenne. Mä wäiss ass die hethitische Herscher Brobleem ghaa häi, sich duurezsetze, ass es e Zit mit Chrieg und Hungersnööt gsi isch und ass s wichdige Handelszentrum Ugarit in Syrie erooberet worde isch, woorschinlig vo de sogenannte Seevölker. Au Züpere isch aagriffe worde und d Philister häi sich in Palestina niidergloo.

Gege d Middi vom 8. Joorhundert v. d. Z. isch e Phrygerriich entstande, wo groossi Däil vo Anatolie umfasst het und vo denn aa git s wider e Hufe archeologischi Fünde.



</doc>
<doc id="49308" url="https://als.wikipedia.org/wiki?curid=49308" title="Adelsheim">
Adelsheim

Adelsheim (sidfränk. "Alleze") isch e Stadt im Necker-Odewald-Chrais z Bade-Wirttebärg. D Stadt het Yywohner (Stand: ).

Adelsheim lyt an dr Mindig vu dr Kirnau in d Seckach. D Gmai lyt im Naturpark Neckartal-Odewald.

Dr Baan bstoht us 54,8 % Landwirtschaftsflechi, 33,6 % Wald, 9,7 % Sidligsflechi un 1,9 % sunschtiger Flechi.

Zue Adelsheim ghere d Stadtdail Adelsheim, Leibenstadt un Sennfeld.

Adelsheim sich zum erschte Mol gnännt wore anne 779 as "Adaloltesheim".

Adelsheim het sich mit dr Gmai Seckach zum Gmaiverwaltigsverband „Seckachtal“ mit Sitz z Adelsheim zämmegschlosse.

Dr Burgermaischter isch dr Klaus Gramlich.

Ergebnis vu dr Landdagswahle syt 2006: 

Dr Dialäkt vu Adelsheim ghert zum Sidfränkisch.





</doc>
<doc id="49309" url="https://als.wikipedia.org/wiki?curid=49309" title="Aglasterhausen">
Aglasterhausen

Aglasterhausen (sidfränk. "Hause" oder "Aglaschderhause") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Aglasterhausen lyt im nordbadische Chlaine Odewald.

Dr Baan bstoht us 56,1 % Landwirtschaftsflechi, 29,1 % Wald, 13,9 % Sidligsflechi un 1 % sunschtiger Flechi.

Zue Aglasterhausen ghere d Ortsdail Aglasterhausen, Breitenbronn, Daudenzell un Michelbach.

Aglasterhausen sich zum erschte Mol gnännt wore anne 1137 (1265 "Aggleisterhusen", 1278 "Agilsterhusen", 1406 "Agelesterhausen").

Aglasterhausen het sich mit dr Gmaine Neunkirchen un Schwarzach zum Gmaiverwaltigsverband „Kleiner Odenwald“ mit Sitz z Aglasterhausen zämmegschlosse.

D Burgermaischteri isch d Sabine Schweiger.

Ergebnis vu dr Landdagswahle syt 2006: 

Dr Dialäkt vu Aglasterhausen ghert zum Sidfränkisch.








</doc>
<doc id="49312" url="https://als.wikipedia.org/wiki?curid=49312" title="Billigheim">
Billigheim

Billigheim (sidfränk. "Billische" oder "Billinge") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Billigheim lyt im Bauland am Rand vum Odewald. Nochbergmaine sin Roigheim, Möckmühl, Neudenau un Gundelsheim im Landkreis Heilbronn un Neckarzimmern, Mosbach, Elztal un Schefflenz im Neckar-Odewald-Kreis.

Dr Baan bstoht us 58,4 % Landwirtschaftsflechi, 29,1 % Wald, 10,6 % Sidligsflechi un 1,9 % sunschtiger Flechi.

Zue Billigheim ghere d Ortsdail Allfeld, Billigheim, Katzental, Sulzbach un Waldmühlbach.

Anne 1000 het dr Bischof Heinrich vu Würzburg do ne Benediktinernechloschter grindet, s "Closter Bullikhemb".

Billigheim het sich mit dr Gmai Schefflenz zum Gmaiverwaltigsverband „Schefflenztal“ mit Sitz z Billigheim zämmegschlosse.

Dr Burgermaischter isch dr Martin Diblik.

Ergebnis vu dr Landdagswahle syt 2006: 

Dr Dialäkt vu Billigheim ghert zum Sidfränkisch.




</doc>
<doc id="49313" url="https://als.wikipedia.org/wiki?curid=49313" title="Binau">
Binau

Binau (sidfränk. "Bina") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Binau lyt am Necker zwisch em "Hoche" un em "Chlaine" Odewald. D Gmai lyt im Naturpark Neckartal-Odewald.

Dr Baan bstoht us 38,3 % Landwirtschaftsflechi, 34,8 % Wald, 18,4 % Sidligsflechi un 8,5 % sunschtiger Flechi.

Zue Binau ghere s Dorf Binau un d Ortschafte Bahnstation Binau un Chemische Fabrik.

Binau sich zum erschte Mol gnännt wore anne 769 as "Benenheim" oder "Bienenheim" (772 "Beonanheim", 774 "Beninheim", 1536 "Buenaw", 1629 "Binheimb" un im 18. Johrhundert "Neckarbinau").

Binau het sich mit dr Gmaine Neckargerach, Waldbrunn un Zwingeberg zum Gmaiverwaltigsverband „Neckargerach-Waldbrunn“ mit Sitz z Neckargerach zämmegschlosse.

Dr Burgermaischter isch dr Rene Friedrich.

Ergebnis vu dr Landdagswahle syt 2006: 

Dr Dialäkt vu Binau ghert zum Sidfränkisch.





</doc>
<doc id="49314" url="https://als.wikipedia.org/wiki?curid=49314" title="Buchen (Odenwald)">
Buchen (Odenwald)

Buchen (Odenwald) (sidfränk. "Buche") isch e Stadt im Necker-Odewald-Chrais z Bade-Wirttebärg. D Stadt het Yywohner (Stand: ).

Buchen lyt am Ibergang zwisch em sideschtlige Odewald un em Bauland. D Gmai lyt im Naturpark Neckartal-Odewald. Dr Baan bstoht us 45,2 % Landwirtschaftsflechi, 43,1 % Wald, 10,8 % Sidligsflechi un 1 % sunschtiger Flechi.

Rund fimf Kilometer sidli vu sr Stadtmitti lyt d Eberstäder Dropfstaihehli, wu syt 1973 as Schauhehli turistisch gnutzt wird un Dail vum Geo-Naturpark Bärgstroß-Odewald isch.

Zue Buchen ghere d Stadtdail Bödigheim, Buchen, Eberstadt, Einbach, Götzingen, Hainstadt, Hettigenbeuern, Hettingen, Hollerbach, Oberneudorf, Rinschheim, Stürzenhardt, Unterneudorf un Waldhausen.

Buchen sich zum erschte Mol gnännt wore anne 773 as "Buchheim".

Buchen ghert zue kainere Verwaltigsgmaischaft.

Dr Burgermaischter isch dr Roland Burger.

Ergebnis vu dr Landdagswahle syt 2006: 

Dr Dialäkt vu Buchen ghert zum Sidfränkisch.





</doc>
<doc id="49315" url="https://als.wikipedia.org/wiki?curid=49315" title="Elztal (Odenwald)">
Elztal (Odenwald)

Elztal (sidfränk. "Elzdaal") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Elztal lyt am Sidrand vum badische Odewald un em Bauland. Dur dr Baan fließt d Elz, e rächte Näbefluss zum Necker. D Gmai lyt im Naturpark Neckartal-Odewald.

Dr Baan bstoht us 52,9 % Landwirtschaftsflechi, 34,1 % Wald, 11,5 % Sidligsflechi un 1,6 % sunschtiger Flechi.

Zue Elztal ghere d Ortsdail Auerbach, Dallau, Muckental, Neckarburken un Rittersbach.

Am 1. Jänner 1973 hän si Auerbach, Dallau, Muckental un Neckarburken zue dr neie Gmai Elztal zämmegschlosse. Am 1. Jänner 1975 isch Rittersbach yygmaindet wore.

Dallau isch anne 772 zum erschte Mol gnännt woren as "Dalaheim", Neckarburken 774 as "Borocheim", Rittersbach 783 as "Rodinsburon" un Auerbach 791 as "Urbach".

Elztal het mit dr Stadt Mosbach un dr Gmaine Neckarzimmere un Obrigheim e Verwaltigsgmaischaft veryybart.

Dr Burgermaischter isch dr Marco Eckl.

Ergebnis vu dr Landdagswahle syt 2006: 

Dr Dialäkt vu Elztal ghert zum Sidfränkisch.








</doc>
<doc id="49316" url="https://als.wikipedia.org/wiki?curid=49316" title="Fahrenbach">
Fahrenbach

Fahrenbach (sidfränk. "Fahmoch") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Fahrenbach lyt im Odewald im Naturpark Neckartal-Odewald.

Dr Baan bstoht us 52,3 % Landwirtschaftsflechi, 36 % Wald, 11,3 % Sidligsflechi un 0,4 % sunschtiger Flechi.

Zue Fahrenbach ghere d Ortsdail Fahrenbach, Robern un Trienz.

Am 1. Jänner 1975 isch Robern zue Fahrenbach yygmaindet wore. Am 19. Juli 1975 isch dur d Fusion vu dr Gmaine Fahrenbach un Trienz di hitig Gmaie Fahrenbach bildet wore. Fahrenbach isch anne 1306 zum erschte Mol gnännt wore, Robern 813, Trienz anne 1395.

Fahrenbach het mit dr Gmai Limbach e Verwaltigsgmaischaft veryybart.

Dr Burgermaischter isch dr Jens Stefan Wittmann.

Ergebnis vu dr Landdagswahle syt 2006: 

Dr Dialäkt vu Fahrenbach ghert zum Sidfränkisch.



</doc>
<doc id="49317" url="https://als.wikipedia.org/wiki?curid=49317" title="Hardheim">
Hardheim

Hardheim (sidfränk. "Horde") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Hardheim lyt im Erfadal im Bauland. Dr Baan isch Dail vum Naturpark Neckartal-Odewald. Nochbergmaine sin Külsheimm Norde un Nordoschte, Königheim im Oschte, Ahorn im Side (alli Main-Tauber-Kreis), Rosenberg im Sidweschte, Höpfingen un Walldürn im Weschte (alli drei Neckar-Odewald-Chrais) un Eichenbühl (Landchrais Miltenberg z Bayern) im Nordweschte.

Dr Baan bstoht us 53,2 % Landwirtschaftsflechi, 36,2 % Wald, 9 % Sidligsflechi un 1,6 % sunschtiger Flechi.

Zue Hardheim ghere d Ortsdail Bretzingen, Dornberg, Erfeld, Gerichtstetten, Hardheim, Rütschdorf, Schweinberg un Vollmersdorf.

Hardheim sich zum erschte Mol gnännt wore anne 996.

Hardheim het sich mit dr Stadt Walldürn un dr Gmai Höpfingen zum Gmaiverwaltigsverband „Hardheim-Walldürn“ mit Sitz z Walldürn zäämmegschlosse.

Dr Burgermaischter isch dr Volker Rohm.

Ergebnis vu dr Landdagswahle syt 2006: 

Dr Dialäkt vu Hardheim ghert zum Oschtfränkisch.





</doc>
<doc id="49318" url="https://als.wikipedia.org/wiki?curid=49318" title="Haßmersheim">
Haßmersheim

Haßmersheim (sidfränk. "Hassmerse", elter "Hassemse") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Haßmersheim lyt an dr Burgestroß im Neckerdal am Rand vum Odewald.

Dr Baan bstoht us 31,2 % Landwirtschaftsflechi, 48,5 % Wald, 15,6 % Sidligsflechi un 4,8 % sunschtiger Flechi.

Zue Haßmersheim ghere d Ortsdail Haßmersheim, Hochhausen un Neckarmühlbach.

Haßmersheim sich zum erschte Mol gnännt wore anne 774 as "Hasmarsheim".

Haßmersheim het mit dr Gmai Hüffenhardt e Verwaltigsgmaischaft veryybart.

Dr Burgermaischter isch dr Michael Salomo.

Ergebnis vu dr Landdagswahle syt 2006: 

Dr Dialäkt vu Haßmersheim ghert zum Sidfränkisch.





</doc>
<doc id="49319" url="https://als.wikipedia.org/wiki?curid=49319" title="Höpfingen">
Höpfingen

Höpfingen (sidfränk. "Hepfinge", elter "Hepfi") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Höpfingen lyt im hintere Odewald am Rand vum nerdlige Bauland. D Gmai lyt im Naturpark Neckartal-Odewald.

Dr Baan bstoht us 53,5 % Landwirtschaftsflechi, 36,8 % Wald, 8,3 % Sidligsflechi un 1,5 % sunschtiger Flechi.

Zue Höpfingen ghere d Ortsdail Höpfingen un Waldstetten.

Höpfingen sich zum erschte Mol gnännt wore anne 996 (Urkund us em 13. Jh.). Am 1. Septämber 1971 isch Waldstetten yygmaindet wore.

Höpfingen het sich mit dr Stadt Walldürn un dr Gmai Hardheim zum Gmaiverwaltigsverband „Hardheim-Walldürn“ mit Sitz z Walldürn zäämmegschlosse.

Dr Burgermaischter isch dr Adalbert Hauck.

Ergebnis vu dr Landdagswahle syt 2006: 

Dr Dialäkt vu Höpfingen ghert zum Sidfränkisch.





</doc>
<doc id="49320" url="https://als.wikipedia.org/wiki?curid=49320" title="Hüffenhardt">
Hüffenhardt

Hüffenhardt (sidfränk. "Hifflde") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Hüffenhardt lyt im Naturpark Neckartal-Odewald. Nochbergmaine sin Obrigheim un Hochhausen im Norden, Haßmersheim un Neckarmühlbach im Oschte, um Siegelsbach (Landkreis Heilbronn) un Bad Rappenau im Side, Helmstadt-Bargen (Rhein-Neckar-Kreis) im Weschte.

Dr Baan bstoht us 59,5 % Landwirtschaftsflechi, 28,4 % Wald, 11,6 % Sidligsflechi un 0,6 % sunschtiger Flechi.

Zue Hüffenhardt ghere d Ortsdail Hüffenhardt un Kälbertshausen.

Hüffenhardt sich zum erschte Mol gnännt wore anne 1083 (1150 "Hufelinhart").

Hüffenhardt het mit dr Gmai Haßmersheim e Verwaltigsgmaischaft veryybart.

Dr Burgermaischter isch dr Walter Neff.

Ergebnis vu dr Landdagswahle syt 2006: 

Dr Dialäkt vu Hüffenhardt ghert zum Sidfränkisch.



</doc>
<doc id="49321" url="https://als.wikipedia.org/wiki?curid=49321" title="Limbach (Baden)">
Limbach (Baden)

Limbach (sidfränk. "Limbach") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Limbach lyt im Naturpark Neckartal-Odewald. Nochbergmaine sin Mudau, Buchen, Seckach, Elztal, Fahrenbach, Mosbach un Waldbrunn.

Dr Baan bstoht us 36,6 % Landwirtschaftsflechi, 54 % Wald, 8,8 % Sidligsflechi un 0,6 % sunschtiger Flechi.

Zue Limbach ghere d Ortsdail Balsbach, Heidersbach, Krumbach, Laudenberg, Limbach, Scheringen un Wagenschwend.

Am 1. Jänner 1973 hän si Balsbach, Laudenberg, Limbach un Wagenschwend zue d neie Gmai Limbach zämmegschlosse. Am 1. Augschte 1973 isch Heidersbach yygmaindet wore un am 1. Jänner 1974 Scheringen. Krumbach isch am 19. Juli 1975 dur e Urdail vum Staatsgrichtshof Bade-Wirttebärg zue Kimbach zwangsyygmaindet wore.

Limbach het mit dr Gmai Fahrenbach e Verwaltigsgmaischaft veryybart.

Dr Burgermaischter isch dr Bruno Stipp.

Ergebnis vu dr Landdagswahle syt 2006: 

Dr Dialäkt vu Limbach ghert zum Sidfränkisch.



</doc>
<doc id="49322" url="https://als.wikipedia.org/wiki?curid=49322" title="Mosbach">
Mosbach

Mosbach (sidfränk. "Mossbach") isch e Stadt im Necker-Odewald-Chrais z Bade-Wirttebärg. D Stadt het Yywohner (Stand: ).

Mosbach lyt an dr sidlige Uuslaifer vum Odewald am Rand vum Bauland im Dal vu dr Elz, eme rächte Näbefluss zum Necker. D Stadt ghert zum Naturpark Neckartal-Odewald. Nochbergmaine sin Limbach, Fahrenbach, Elztal, Billigheim, Neckarzimmern, Haßmersheim, Obrigheim, Binau, Neckargerach un Waldbrunn.

Dr Baan bstoht us 32,8 % Landwirtschaftsflechi, 46,6 % Wald, 19,2 % Sidligsflechi un 1,4 % sunschtiger Flechi.

Zue Mosbach ghere d Stadtdail Diedesheim, Lohrbach, Mosbach, Neckarelz, Reichenbuch un Sattelbach.

Mosbach sich zum erschte Mol gnännt wore anne 825/826.

Mosbach het mit dr Gmaine Elztal, Neckarzimmere un Obrigheim e Verwaltigsgmaischaft veryybart.

Dr Burgermaischter isch dr Michael Jann.

Ergebnis vu dr Landdagswahle syt 2006: 

Dr Dialäkt vu Mosbach ghert zum Sidfränkisch.



</doc>
<doc id="49323" url="https://als.wikipedia.org/wiki?curid=49323" title="Mudau">
Mudau

Mudau (sidfränk. "Mude") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Mudau lyt im sideschtlige Odewald zwische Necker un Main an dr Landesgränz zue Hesse un Bayern.

Dr Baan bstoht us 29,5 % Landwirtschaftsflechi, 64,8 % Wald, 5,5 % Sidligsflechi un 0,3 % sunschtiger Flechi.

Zue Mudau ghere d Ortsdail Donebach, Langenelz, Mörschenhardt, Mudau, Reisenbach, Rumpfen, Scheidental, Schlossau un Steinbach.

Am 1. Septämber 1971 isch Mörschenhardt yygmaindet wore, am 1. Jänner 1973 Rumpfen, am 1. Jänner 1974 Scheidental un Langenelz un am 1. Merz 1974 Donebach. Am 1. Jänner 1975 hän si derno d Gmaine Mudau, Reisenbach, Schloßau, Waldauerbach un Steinbach zämmegschlosse.

Mudau ghert zue kainere Verwaltigsgmaischaft.

Dr Burgermaischter isch dr Norbert Rippberger.

Ergebnis vu dr Landdagswahle syt 2006: 

Dr Dialäkt vu Mudau ghert zum Sidfränkisch.



</doc>
<doc id="49324" url="https://als.wikipedia.org/wiki?curid=49324" title="Neckargerach">
Neckargerach

Neckargerach (sidfränk. "Geerisch", elter "Geerich") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Neckargerach lyt am Necker an dr Burgestroß zwische Heidelberg un Hailbrunn, im Naturpark Neckartal-Odewald.

Dr Baan bstoht us 40,4 % Landwirtschaftsflechi, 44 % Wald, 11,8 % Sidligsflechi un 3,9 % sunschtiger Flechi.

Zue Neckargerach ghere d Ortsdail Guttenbach un Neckargerach.

Neckargerach sich zum erschte Mol gnännt wore anne 976 as "Geraha". Am 31. Dezämber 1972 isch Guttenbach yygmaindet wore.

Neckargerach het sich mit dr Gmaine Binau, Waldbrunn un Zwingeberg zum Gmaiverwaltigsverband „Neckargerach-Waldbrunn“ mit Sitz z Neckargerach zämmegschlosse.

Dr Burgermaischter isch dr Norman Link.

Ergebnis vu dr Landdagswahle syt 2006: 

Dr Dialäkt vu Neckargerach ghert zum Sidfränkisch.



</doc>
<doc id="49325" url="https://als.wikipedia.org/wiki?curid=49325" title="Neckarzimmern">
Neckarzimmern

Neckarzimmern (sidfränk. "Neggerzimmare", elter "Zimmarn") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Neckarzimmern lyt am Necker an dr Burgestroß zwische Heidelberg un Hailbrunn, im Naturpark Neckartal-Odewald.

Dr Baan bstoht us 24,8 % Landwirtschaftsflechi, 59,5 % Wald, 12,2 % Sidligsflechi un 3,4 % sunschtiger Flechi.

Zue Neckarzimmern ghere s Dorf Neckarzimmern, d Wyler Steinbach un Stockbronn, d Ortschafte Haus Hubert, Lüfterhaus un Luttenbachtal, Burgruine un Schloss Hornberg un d Wohnblätz Evangelisches Jugendheim, Steige un Neubauamt.

Neckarzimmern sich zum erschte Mol gnännt wore anne 773 as "Cimbren".

Neckarzimmern het mit dr Stadt Mosbach un dr Gmaine Elztal un Obrigheim e Verwaltigsgmaischaft veryybart.

Dr Burgermaischter isch dr Christian Stuber.

Ergebnis vu dr Landdagswahle syt 2006: 

Dr Dialäkt vu Neckarzimmern ghert zum Sidfränkisch.



</doc>
<doc id="49326" url="https://als.wikipedia.org/wiki?curid=49326" title="Neunkirchen (Baden)">
Neunkirchen (Baden)

Neunkirchen (sidfränk. "Neikäjsch", elter "Neikerich") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Neunkirchen lyt im Chlaine Odewald am Rand vum Neckerdal. D Gmai lyt im Naturpark Neckartal-Odewald.

Dr Baan bstoht us 37,6 % Landwirtschaftsflechi, 53,4 % Wald, 7,7 % Sidligsflechi un 1,3 % sunschtiger Flechi.

Zue Neunkirchen ghere d Ortsdail Neckarkatzenbach un Neunkirchen.

Am 1. April 1972 isch Neckarkatzenbach zue Neunkirchen yygmaindet wore. Neckarkatzenbach isch anne 1080 zum erschte Mol gnännt wore, Neunkirchen 1298.

Neunkirchen het sich mit dr Gmaine Aglasterhausen un Schwarzach zum Gmaiverwaltigsverband „Kleiner Odenwald“ mit Sitz z Aglasterhausen zämmegschlosse.

Dr Burgermaischter isch dr Bernhard Knörzer.

Ergebnis vu dr Landdagswahle syt 2006: 

Dr Dialäkt vu Neunkirchen ghert zum Sidfränkisch.



</doc>
<doc id="49327" url="https://als.wikipedia.org/wiki?curid=49327" title="Obrigheim (Baden)">
Obrigheim (Baden)

Obrigheim (sidfränk. "Owweringe") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ). Hit chännt mer d Gmai vor allem dur s 2005 stillglait Chärnchraftwärch.

Obrigheim lyt an dr Burgestroß an dr Uuslaifer vum Odewald am Weschtstade vum Necker. D Gmai lyt im Naturpark Neckartal-Odewald.

Dr Baan bstoht us 42,5 % Landwirtschaftsflechi, 39,1 % Wald, 14,5 % Sidligsflechi un 3,9 % sunschtiger Flechi.

Zue Obrigheim ghere d Ortsdail Asbach, Mörtelstein un Obrigheim.

Obrigheim sich zum erschte Mol gnännt wore anne 773 as "Ubarachheim". 1969 isch eins von de erschte düütsche Chärnchraftwerk in Obrigheim in Betriib gange, wo mittlerwiile aber schtillglegt isch.

Obrigheim het mit dr Stadt Mosbach un dr Gmaine Elztal un Neckarzimmere e Verwaltigsgmaischaft veryybart.

Dr Burgermaischter isch dr Achim Walter.

Ergebnis vu dr Landdagswahle syt 2006: 

Dr Dialäkt vu Obrigheim ghert zum Sidfränkisch.



</doc>
<doc id="49328" url="https://als.wikipedia.org/wiki?curid=49328" title="Osterburken">
Osterburken

Osterburken (sidfränk. "Oschdabuage", elter "Boage") isch e Stadt im Necker-Odewald-Chrais z Bade-Wirttebärg. D Stadt het Yywohner (Stand: ).

Osterburken lyt an dr Kirnau im Bauland zwisch em Odewald un em Jagstdal.

Dr Baan bstoht us 48,8 % Landwirtschaftsflechi, 36,3 % Wald, 12,8 % Sidligsflechi un 2,2 % sunschtiger Flechi.

Zue Osterburken ghere d Stadtdail Bofsheim, Hemsbach, Osterburken un Schlierstadt.

Osterburken sich zum erschte Mol gnännt wore anne 822 as "Burchaim".

Osterburken het sich mit dr Stedt Ravestein un dr Gmai Rosenberg zum Gmaiverwaltigsverband „Osterburken“ mit Sitz z Osterburken zämmegschlosse.

Dr Burgermaischter isch dr Jürgen Galm.

Ergebnis vu dr Landdagswahle syt 2006: 

Dr Dialäkt vu Osterburken ghert zum Sidfränkisch.



</doc>
<doc id="49329" url="https://als.wikipedia.org/wiki?curid=49329" title="Ravenstein">
Ravenstein

Ravenstein (sidfränk. "Raweschdää") isch e Stadt im Necker-Odewald-Chrais z Bade-Wirttebärg. D Stadt het Yywohner (Stand: ).

Ravenstein lyt im Bauland.

Dr Baan bstoht us 59,7 % Landwirtschaftsflechi, 29,4 % Wald, 9,9 % Sidligsflechi un 1 % sunschtiger Flechi.

Zue Ravenstein ghere d Stadtdail Ballenberg, Erlenbach, Hüngheim, Merchingen, Oberwittstadt un Unterwittstadt.

Im Johr hän si d Stadt Ballenberg un d Gmaine Erlenbach, Hüngheim, Merchingen, Oberwittstadt un Unterwittstadt zämmegschlosse.

Ravenstein het sich mit dr Stedt Osterburken un dr Gmai Rosenberg zum Gmaiverwaltigsverband „Osterburken“ mit Sitz z Osterburken zämmegschlosse.

Dr Burgermaischter isch dr Hans-Peter von Thenen.

Ergebnis vu dr Landdagswahle syt 2006: 

Dr Dialäkt vu Ravenstein ghert zum Sidfränkisch.



</doc>
<doc id="49330" url="https://als.wikipedia.org/wiki?curid=49330" title="Rosenberg (Baden)">
Rosenberg (Baden)

Rosenberg (sidfränk. "Rouscheberch") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Rosenberg lyt im Muschelchalch-Higelland vum Bauland.

Dr Baan bstoht us 57,6 % Landwirtschaftsflechi, 33,4 % Wald, 8,2 % Sidligsflechi un 0,8 % sunschtiger Flechi.

Zue Rosenberg ghere d Ortsdail Bronnacker, Hirschlanden, Rosenberg un Sindolsheim.

Rosenberg sich zum erschte Mol gnännt wore anne 1251. Am 1. Juli 1971 isch Bronnacker yygmaindet wore. Am 1. Jänner 1972 hän si d Gmaine Rosenberg, Hirschlanden un Sindolsheim zämmegschlosse.

Rosenberg het sich mit dr Stedt Osterburken un Ravestein zum Gmaiverwaltigsverband „Osterburken“ mit Sitz z Osterburken zämmegschlosse.

Dr Burgermaischter isch dr Gerhard Baar.

Ergebnis vu dr Landdagswahle syt 2006: 

Dr Dialäkt vu Rosenberg ghert zum Sidfränkisch.



</doc>
<doc id="49331" url="https://als.wikipedia.org/wiki?curid=49331" title="Schefflenz">
Schefflenz

Schefflenz (sidfränk. "Schefflenz") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Schefflenz lyt im sidweschtlige Bauland. Nochbergmaine sin Adelsheim, Billigheim, Elztal, Roigheim (Landkreis Heilbronn) un Seckach.

Dr Baan bstoht us 57,2 % Landwirtschaftsflechi, 31,8 % Wald, 10 % Sidligsflechi un 1 % sunschtiger Flechi.

Zue Schefflenz ghere d Ortsdail Kleineicholzheim, Mittelschefflenz, Oberschefflenz un Unterschefflenz.

Schefflenz sich zum erschte Mol gnännt wore anne 774 as "Scaflenze". Am 1. Jänner 1972 isch dur d Fusion vu dr Gmaine Mittelschefflenz, Oberschefflenz und Unterschefflenz di nei Gmai Schefflenz gschaffe wore. Am 1. Februar 1972 isch Kleineicholzheim yygmaindet wore.

Schefflenz het sich mit dr Gmai Billigheim zum Gmaiverwaltigsverband „Schefflenztal“ mit Sitz z Billigheim zämmegschlosse.

Dr Burgermaischter isch dr Rainer Houck.

Ergebnis vu dr Landdagswahle syt 2006: 

Dr Dialäkt vu Schefflenz ghert zum Sidfränkisch.



</doc>
<doc id="49332" url="https://als.wikipedia.org/wiki?curid=49332" title="Schwarzach (Odenwald)">
Schwarzach (Odenwald)

Schwarzach (sidfränk. "Schwaazisch") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Schwarzach lyt im Naturpark Neckartal-Odewald am Sidrand vum Odewald.

Dr Baan bstoht us 50,6 % Landwirtschaftsflechi, 35 % Wald, 13,2 % Sidligsflechi un 1,2 % sunschtiger Flechi.

Zue Schwarzach ghere d Ortsdail Oberschwarzach un Unterschwarzach

Schwarzach sich zum erschte Mol gnännt wore anne 1143. Am 1. Jänner 1972 isch Oberschwarzach zue Unterschwarzach yygmaindet wore. Am 20. Jänner 1972 isch d Gmain derno in Schwarzach umgnännt wore.

Schwarzach het sich mit dr Gmaine Aglasterhausen un Neunkirchen zum Gmaiverwaltigsverband „Kleiner Odenwald“ mit Sitz z Aglasterhausen zämmegschlosse.

Dr Burgermaischter isch dr Mathias Haas.

Ergebnis vu dr Landdagswahle syt 2006: 

Dr Dialäkt vu Schwarzach ghert zum Sidfränkisch.



</doc>
<doc id="49333" url="https://als.wikipedia.org/wiki?curid=49333" title="Seckach">
Seckach

Seckach (sidfränk. "Segge", elter "Seggi") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Seckach lyt am Ibergang vu Odewald un Bauland im Naturpark Neckartal-Odewald.

Dr Baan bstoht us 33,7 % Landwirtschaftsflechi, 47,3 % Wald, 18,4 % Sidligsflechi un 0,6 % sunschtiger Flechi.

Zue Seckach ghere d Ortsdail Großeicholzheim, Seckach un Zimmern.

Am 1. Jänner 1972 hän si d Gmaine Seckach, Großeicholzheim un Zimmern zämmegschlosse. Seckach isch zum erschte Mol gnännt wore anne 788. Großeicholzheim 775 un Zimmern 782.

Seckach het sich mit dr Stadt Adelsheim zum Gmaiverwaltigsverband „Seckachtal“ mit Sitz z Adelsheim zämmegschlosse.

Dr Burgermaischter isch dr Thomas Ludwig.

Ergebnis vu dr Landdagswahle syt 2006: 

Dr Dialäkt vu Seckach ghert zum Sidfränkisch.



</doc>
<doc id="49334" url="https://als.wikipedia.org/wiki?curid=49334" title="Waldbrunn (Odenwald)">
Waldbrunn (Odenwald)

Waldbrunn (sidfränk. "Waldbrunn", elter "Wallbrunn") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Waldbrunn lyt im Odewald am Fueß vum Katzebuckel.

Dr Baan bstoht us 36,8 % Landwirtschaftsflechi, 55,1 % Wald, 7,8 % Sidligsflechi un 0,2 % sunschtiger Flechi.

Zue Waldbrunn ghere d Ortsdail Mülben, Oberdielbach, Schollbrunn, Strümpfelbrunn, Waldkatzenbach un Weisbach.

Am 1. Jänner 1973 hän si d Gmaine Oberdielbach, Schollbrunn, Strümpfelbrunn, Waldkatzenbach un Weisbach zämmegschlosse. Am 1. Jänner 1975 isch Mülben yygmaindet wore.

Waldbrunn het sich mit dr Gmaine Binau, Neckargerach un Zwingeberg zum Gmaiverwaltigsverband „Neckargerach-Waldbrunn“ mit Sitz z Neckargerach zämmegschlosse.

Dr Burgermaischter isch dr Markus Haas.

Ergebnis vu dr Landdagswahle syt 2006: 

Dr Dialäkt vu Waldbrunn ghert zum Sidfränkisch.



</doc>
<doc id="49335" url="https://als.wikipedia.org/wiki?curid=49335" title="Walldürn">
Walldürn

Walldürn (sidfränk. "Düre" oder "Dürn") isch e Stadt im Necker-Odewald-Chrais z Bade-Wirttebärg. D Stadt het Yywohner (Stand: ).

Walldürn lyt im Naturpark Neckartal-Odewald.

Dr Baan bstoht us 45,5 % Landwirtschaftsflechi, 43,2 % Wald, 10,8 % Sidligsflechi un 0,5 % sunschtiger Flechi.

Zue Walldürn ghere d Stadtdail Altheim, Gerolzahn, Glashofen, Gottersdorf, Hornbach, Kaltenbrunn, Reinhardsachsen, Rippberg, Walldürn un Wettersdorf.

Walldürn sich zum erschte Mol gnännt wore anne 794 as "turninu".

Walldürn het sich mit dr Gmaine Hardheim un Höpfingen zum Gmaiverwaltigsverband „Hardheim-Walldürn“ mit Sitz z Walldürn zäämmegschlosse.

Dr Burgermaischter isch dr Markus Günther.

Ergebnis vu dr Landdagswahle syt 2006: 

Dr Dialäkt vu Walldürn ghert zum Oschtfränkisch.



</doc>
<doc id="49336" url="https://als.wikipedia.org/wiki?curid=49336" title="Zwingenberg (Baden)">
Zwingenberg (Baden)

Zwingenberg (sidfränk. "Zwingeberg") isch e Gmai im Necker-Odewald-Chrais z Bade-Wirttebärg. D Gmai het Yywohner (Stand: ).

Zwingenberg lyt im Neckerdal im Naturpark Neckartal-Odewald.

Dr Baan bstoht us 7,7 % Landwirtschaftsflechi, 74 % Wald, 10,4 % Sidligsflechi un 7,9 % sunschtiger Flechi.

Zue Zwingenberg ghere s Dorf Zwingenberg, d Burg Zwingenberg un dr Zwingenberger Hof.

Zwingenberg sich zum erschte Mol gnännt wore anne 1326.

Zwingenberg het sich mit dr Gmaine Binau, Neckargerach un Waldbrunn zum Gmaiverwaltigsverband „Neckargerach-Waldbrunn“ mit Sitz z Neckargerach zämmegschlosse.

Dr Burgermaischter isch dr Norman Link.

Ergebnis vu dr Landdagswahle syt 2006: 

Dr Dialäkt vu Zwingenberg ghert zum Sidfränkisch.



</doc>
<doc id="49340" url="https://als.wikipedia.org/wiki?curid=49340" title="Geometrischer Stil">
Geometrischer Stil

Dr geometrischi Stil (öbbe 900 – 700/675 v. Chr.) isch e Kunststil in dr griechische Kunst. Vo däm kunsthistorische Begriff isch dr Naame für d Perioode, wo dä Stil im antike Griecheland vorgherscht het, abgläitet worde und mä bezäichnet die Zit as die geometrischi Zit oder as d Zit vom geometrische Stil.

Mä däilt si in drei Faase ii: die vom "früegeometrische Stil" (öbbe 900–800 v. d. Z.), die vom "hochgeometrische Stil" (öbbe 800–740 v. d. Z.) und die vom "spootgeometrische Stil" (öbbe 740–700 v. d. Z.).

Mä cha in däm Stil s Wääse vo dr antike griechische Kunst und Religiosideet gsee. Im 9. Joorhundert v. d. Z. hersche sträng geometrischi Ornamänt wie Meander vor. Näbe de ornamentale Fries si figürligi Daarstellige in dr griechische Waasemoolerei immer bedütender worde. Au in dr Blastik chömme denn vo 770/750 v. d. Z. figürligi Usdrucksforme vor. Mäistens si daas Gfäässufsetz gsi, wo immer mee Beweegig daargstellt häi. Die Daarstellige si nume 10–20 cm hooch, und es chömme äifachi Grubbekomposizioone vor wie Grubbe vo Löije wo kämpfe oder müthologischi Gstalte wie Kentaure. 

Die bäide Kunstforme si d Vorlöifer vo de Dierfries und Figurebilder vom Archaische Stil. Denn im Joorhundert vom Homer wird noch 750 v. d. Z. die sträng geometrischi Richdig vom Stil ufglööst. Es git denn nid nume friidligi Dier uf de Fries sondern au Faabelwääse und Raubdier und mä het aagfange, Saage daarzstelle.



</doc>
<doc id="49343" url="https://als.wikipedia.org/wiki?curid=49343" title="Rugby Football Club Basel">
Rugby Football Club Basel

Dr Rugby Football Club Basel (RFCB) isch e Baasler Rugby Klub für Amatöör.
Sit dr 2012/13 Säsoo spiilt die erst Mannschaft vom RFCB in dr Nazionalliga A.
Dr Rugby Football Club Basel isch 1974 gründet worde und im Joor druf Mitgliid vo dr Fédération Suisse de Rugby worde. In de erste Joor si die mäiste Spiiler Usländer gsi, sit de 1980er Joor git s aber immer mee Schwizer au in dr erste Mannschaft. Dr Klub het e starks Noochwuggsbrogramm und het immer wider Spiiler in d Nazionalmannschaft gschiggt.

Dr RFCB het uf alle mööglige Blätz gspiilt, uf dr Bruntrutermatte, z Gläihünige und im Bräiti Kwardier bis er 1982 in s Joggeli züüglet isch. Sit 2007 isch d Bruntrutermatte wider si Häimblatz.

D 1974er Duur vo de Baasler dur Frankriich isch rekordverdächdig: si häi 127-0 gege Grenoble verloore, 104-3 gege Thonon und 116-0 gege Annecy.



</doc>
<doc id="49346" url="https://als.wikipedia.org/wiki?curid=49346" title="Urs Zimmermann">
Urs Zimmermann

De Urs Zimmermann (* 1942, heimatberechtigt z Affoltere am Albis) isch en Schwiizer reformierte Pfarrer und Politiker (EVP). Vo 2005 bis 2010 isch er Mitgliid vom Rat vom Schwiizerische Evangelische Chilebund (SEK) gsi.

De Zimmermann het Theologii gschtudiirt und sis pfarramtliche Praktikum (Vikariat) gmacht und isch danach zerscht Pfarrer in ere Chilegmeind im aargauische Seetal gsi. Er hat dann in d Chilegmeind Wettige-Noiehof gwächslet und isch derte bis zu sinere Pensioniirig 29 Johr Pfarrer gsi. Im Dekanat Bade isch er einigi Johr Dekan gsi und in de Amtsperiode 2003–2006 Synodepräsident vo de Reformierte Landeschile Aargau. Vom Juli 2005 bis Endi 2010 isch er Mitgliid vom Rat vom SEK gsi.

Nach sinere Pensionierig het de Zimmermann im Johr 2009 uf de Lischte vo de EVP für de Gross Rot vom Kanton Aargau kandidiirt und isch im Bezirk Bade uf de erschti Nochrückplatz hinter de Lilian Studer gwählt worde.

De Urs Zimmermann isch mit de ehemolige EVP-Grossrötin Elsbeth Zimmermann ghürate und het viir erwachseni Chind.


</doc>
<doc id="49347" url="https://als.wikipedia.org/wiki?curid=49347" title="Peloponnes">
Peloponnes

Dr Peloponnes ( "f.Sg." ‚Insle vom Pelops‘, Transkripzioon us em Altgriechische "Peloponnēsos") isch e Halbinsle im Süde vom griechische Festland mit öbbe ere Million Iiwooner.

Die grössti Stadt isch Patras (214'580 Iiwooner) im Norde, historisch am bedütendste si aber Korinth im Oste und Sparta im Süde; Olympia nöd vergesse!

Dr Peloponnes isch dr südligsti Däil vo dr Balkanhalbinsle, s Gebiet wo am witeste ins Middelmeer iinelängt. Dr südliggst Punkt vom Peloponnes isch s Kap Tenaro. Im Oste wird d Halbinsle vo dr Ägäis und im Weste vom Ionische Meer begränzt.
Vom Festland chunnt mä uf e Peloponnes über e Landängi, wo öbbe 6,3 km bräit isch und as dr Isthmus vo Korinth bezäichnet wird. 1893 het mä e Kanal dur dr Isthmus grabt. Dr Peloponnes gältet wäge däm aber nid as Insle, wil dr Kanal e künstligs Bauwärk isch. Sit 2004 isch dr Peloponnes au im Weste zwüsche de Ört Rio und Andirrio dur die 2,2 km langi Rio-Andirrio-Brugg mit em Festland verbunde.

Landschaftlig git s e scharfer Kontrast zwüsche de rauje, umbewoonte Gebirg, wo bis zu 2400 m hooch si, und de fruchtbare Daallandschafte und em Flachland am Meer, wo dicht besiidlet si. Im Weste lit s Flachland zwüsche Patras und Pyrgos und im Süde bi Sparta.

Ärdgschichtlig aagluegt isch dr Peloponnes ursprünglig en Insle gsi. Wo sich die Afrikanischi Blatte und die Arabischi Blatte gege Norde verschoobe häi, isch dr Peloponnes ans Festland aanedruckt worde. Das gseet mä an de vile Faltegebirg, wo geologisch gsee jung si und s Bild vo dr Landschaft brääge. Vor allem im Zentralpeloponnes (Arkadie) isch s 1500–1900 Meter hooche Bärgland schwer zuegänglig. Es git e Hufe Becki (Polje) dört, wo oberirdisch käi Abfluss häi und wo in ene zum Däil See entstande si. E Bischbil für das isch dr Stymphalischi See, wo hüte verlandet isch.

D Gipfel si im Norde vom Peloponnes bis zu 2374 Meter hooch, im Süde bis zu 2407 Meter (Taygetos). D Dääler si für griechischi Verheltniss seer fruchtbar. Geografischi und klimatischi Faktore lööse immer wider verheerendi Landschaftsbränd uf em Peloponnes us, zletscht im Summer 2007. Mänggisch si au d Mensche an de Füür gschuld.

Wil sich d Blatte immer no gege Norde verschiebe, isch dr Peloponnes näbe Italie s Gebiet vo Öiropa, wo am mäiste dur Ärdbeebe gfäärdet isch.



</doc>
<doc id="49349" url="https://als.wikipedia.org/wiki?curid=49349" title="Oligarchie">
Oligarchie

D Oligarchii (vom "oligarchia" ‚Heerschaft vo Weenige‘, zämmegsetzt us "oligoi" ‚Weenigi‘ und "archē" ‚Heerschaft‘) isch in dr klassische (antike) Verfassigsleer d Entartig vo dr Aristokratii. Zum sich vo deere Bedütig abzgränze und uf dr äigentlig Sinn vom Wort zruggzchoo, verwändet mä hüte au dr Begriff Oligokratii (griech. "kratía" ‚Macht‘, ‚Heerschaft‘, ‚Chraft‘, ‚Sterki‘), wo s Gliiche bedütet.

"Oligarchia" isch noch em Aristoteles nit nume d Herschaft vo Weenige, sondern d Herschaft vo deene, wo enormi materielli Ressurse chönne in Macht verwandle.

Änlig wird z Russland dr Begriff Oligarch sit de 1990er Joor brucht, zum Gschäftslüt z bezäichne, wo s Publikum von ene dänggt, ass si in dr chaotische Zit noch dr Uflöösig vo dr Sowjetunion uf illegali Art zu groossem Riichdum und politischem Iifluss cho si. Dr Begriff wird eso au vo de internazionale Medie brucht und sit de Bresidäntschaftswaale im Joor 2004 au uf d Ukraine bezooge.




</doc>
<doc id="49351" url="https://als.wikipedia.org/wiki?curid=49351" title="Ostsee">
Ostsee

D Oschtsee (au Baltisches Meer, vo lat. "Mare Balticum", odder au "Baltischi See" gnennt) isch è 413.000 km² großes un bis zuè 459 m düèfes Binnèmeer z Europa un giltet als es gröschte Brackwassermeer vo dè Èrdè, au wenn i dè weschtlichè Oschtsee ("Beltsee") uffgrund vom Wasseruustuusch mit dè Nordsee zmeischt èn höcherè Salz- un Suèrschtoffghalt beobachtet wörrè ka. Dè Rauminhalt vom Meer betrait rund 20.000 km³. Im Oschtseeraum lebet, je nõchdem, wiè wit mo selli Region ygränzt, zwischè 50 un 85 Millionè Mènschè.

D Oschtsee drènnt d Skandinavischi Halbinsel vo dè zämmèhängendè Feschtländer vo Nord-, Nordoscht- un Mitteleuropa.

S Kattegat als dè Deil vo dè Wèltmeer, mit demm s Binnèmeer Oschtsee durch diè dänischè Meerängènè in Vobindig stôt, wörd in organisatorischè Zämmèhäng, zum Byschpill bi dè "Internationalè Helsinkikommission zum Schutz vo dè Meeresumwält vo dè Oschtsee (HELCOM)" gärn dè Oschtsee zuègschlagè, obwoll s historisch (Byschpill Sundzoll) wiè au biologisch (suèrschtoff- un artèreich im Gegèsatz zu dè suèrschtoff- un artèarmè Oschtsee) kein Deil vo dè Oschtsee isch.

Diè weschtlichschti Stell vo dè Oschtsee lyt am Weschtènd vo dè Flensburger Förde bi dè Stadt Flensburg, dè nördlichschte Punkt isch a dè schwedisch-finnischè Landesgränz am Bottnischè Meerbusè, iri östlichschti Stell bim russischè Sankt Petersburg. Iren südlichschtè Punkt stellt s Südènd vom Stettiner Haff bi Stettin dar.

D Anrainerschtaatè vo dè Oschtsee sin Dütschland, Dänemark, Schwedè, Finnland, Russland, Eschtland, Lettland, Litauè un Polè.

Diè gröschtè Flüss, wo i d Oschtsee mündè, sin Oder (Polè, Dütschland), Weichsel (Polè), Memel (Litauè, Russland), Düna (Lettland), Newa (Russland) un Torneälven (Schwedè).

Dè mittlèri Wasserschtand vo dè Oschtsee (Mittelwassèr) lyt öppè bi Normalhöhennull. Bi Kyl lyt er byschpillswys 1 cm unter NHN, s mittleri Hochwassèr (MHW) un mittleri Niedrigwassèr lieget öppè 1,22 m drübber bzw. drunter. Mit èrè Wõrschinlichkeit vo 80 % blybt dè Pegèl im Lauf von èm Johr unter 1,45 m übber Mittèlwassèr, er wärd im Mittèl alli füüf Johr übberschrittè. Mit èrè Wõrschinlichkeit vo 99 % blybt dè Pegèl unter 2,26 m übber Mittèlwassèr, er wärd im Mittèl alli 100 Johr übberschrittè.

Vo allem diè weschtlich Oschtsee unterlyt èm Yfluss von èrè regèlmäßigè Tidè mit èrè Periodè vo 12,4 Stundè un Amplitudè vo ca. 15 cm bi Wismar un 10 cm z Warnemünde. I dè mittlerè Oschtsee lyt d Amplitudè unter 5 cm.

Als Sturmhochwassèr wörd normal èn Wassèrschtand vo mee als eim Metèr übber Normalmittèlwassèr bezeichnet. In Warnemünde hèn sich vo 1950 bis 2000 öppè 110 Sturmfluètè ereignet, durchschnittlich öppis mee als zwei pro Johr.

Historischi Hochwassèrereignis sin d Allerheiligèfluèt un witeri i dè Johr 1320, 1449, 1625, 1694, 1784 un 1825. Übber iri Uusmaß isch wènnig bekannt. Sit 1872 wörred a dè Oschtsee regèlmäßig volässlich Pegèl gnõõ. Dè högschte isch s kataschtrophale Oschtseeschturmhochwassèr 1872 mit 2,43 m mittlèrer Wasserhöchi übber NN in Warnemünde un èm Maximum vo 2,83 m übber NN in Warnemünde un 3,12 m bi Holnis gsi. Diè letschtè sauschwèrè Hochwassèrereignis sin 1904 mit 1,88 m, 1913 mit 1,89 m, im Januar 1954 mit 1,73 m, am 2.–4. Novembèr 1995 mit 1,68 m un am 21. Februar 2002 mit 1,65 m mittlèrer Wassèrhöchi über NN gsi.



Dè Saalzgehalt (d "Salinidät") vo dè Oschtsee keit in Richtig Oschtè. Er lyt i dè Beltsee im Weschtè zwischè 19 PSU (1,9 %) un im nordöschtlichè Deil (Bottenwiek un Finnischè Meerbusè) zwischè 5 bis 3 PSU (0,5 % bis 0,3 %). (Im Voglych dezuè erreicht dè Saalzgehalt vom Atlantik un dè nördlichè Nordsee 3,5 %.) Dè Rückgang vom Saalzgehalt voläuft dõby nit kontinuyrlich, sondern stuèfèwys. Sell lõõt sich druff zrückfüürè, dass es Bodèbrofyl vo dè Oschtsee yszitbedingt uss Beggè un Schwellè beschtõt. S gröschti Gfäll vo dè Saalzkonzentration isch im Berych vo dè "Darßer Schwellè" nördlich vo Roschtock z findè, diè d Gränz zwischè "Beltsee" un "Arkona-Beggè" bildet. Weschtlich dèvô betrait d Salinität öppè 1,7 %, öschtlich nu 0,8 %. 

Wegè m hoch Süßwasserydraag un dè gringè Verdunschtig vo dè Oschtsee isch iren Saalzghalt gröschtdeils uff dè Wassèruusduusch mit èm Wältmeer zruckzfüürè. Well Saalzwassèr schwèrer isch als Süßwassèr, findet zudemm è Schichtig vom Seewassèr statt. Bsunders vill Saalz findet sich im düèfè Wassr unterhalb vo 60 bis 70 Meter. I dè Beltè un Sundè git s è Oberflächèschtrömig mit gringem Saalzghalt vo dè Oschtsee zum Kattegat un eine Düèfèschtrömig vo salzreichem Wassèr us èm Kattegat i d Oschtsee. Übber drei Virtel vom Wassèruusduusch findet durch dè Große Belt statt un öppè 9 % durch dè Chlyne Belt. Durch d Schwellè- un Beggèschtruktur vom Oschtseeboddè blybt abber èn beachtlichè Deil vom Salzwassèr im Beggè vo dè "Beltsee" zrugg un dringt nit witer nõch Oschtè vor.

Zitlichi Schwankigè vo dè Salinität kömmet durch stürmischi Periodè zschtand, diè dè Wasseruusduusch durch d Meerengè beschlüüniget, und durch großi Nyderschlaagsmengè, diè dè Süßwassèrytrag (im Mittel 500 km³/Johr) vomeeret. So chunnt s bi starkem Südwescht-Wind dezuè, dass vill Wassèr i d nordöschtlichi Ostsee druggt wörd un dè Wassèrschtand i dè weschtlichè Oschtsee sinkt; glychzitig entschtôt im Skagerrak è Sturmhochwassèr, un Nordseewassèr lauft übber d Beltsee i d Oschtsee. Dõmit glangt sowoll Saalz als au Suèrschtoff i s Düèfèwassèr vo dè Oschtsee. Git s übber längeri Zit kein neuè Zuèschtrôm, wörd dè Suèrschtoff vo dè Organismè uffbruucht. Es bildet sich giftigè Schwefèlwassèrschtoff, wo zum Byschpill Fischeier odder Larvè abdöötet.

Dè Suèrschtoffvorrõt vo eim zuèsätzlichè Nordseewassèryfluss wórend dè stürmischè Periodè haaltet öppè ein bis zwei Johr vor. Dè letschti söttige Ybruch isch 2003 gsi, dõ devô 1993. No i dè 1970er Johr hèn solchi Ereignis vill hüüfiger stattgfundè als hütt.

D Oschtsee, zu wellerè voschidni Meeresbuchtè, Fördè un Meeresengènè ghöred un i wellerè zaalrychi Inslè vo unterschydlichschter Größi liget, lõt sich grob in folgendi größeri Berych unterdeilè:

Dè 22.000 km² großi Kattegat wörd in mengè Zämmèhäng dè Oschtsee zuègrechnet, obwoll s biologisch, verkeerstechnisch un historisch im Gegèsatz zu dè eigentlichè Oschtsee kei Binnèmeer isch.

Diè öppè 8000 Quadratkilometèr großi Beltsee, au als "Weschtlichi Oschtsee" bezeichnet, umfasst d Meeresgwässer weschtlich vo Seeland, Falschter un dè sich zwischè sellerè Inslè un dè dütschè Küschtè bi Roschtock erstreckendè Darßer Schwellè. Dört isch s Meer durch Inslè in è Netz vo Meerengènè un Buchtè deilt, wo mit dè übrigè Oschtsee kaum änger vobundè sin wiè mit èm Kattegat. Diè mittleri Saalzkonzentration im Wassèr vo dè Beltsee isch mee als doppelt so hoch wiè i dè öschtlich angränzendè "eigentlichè" Oschtsee. In villerlei Hysicht ka d Beltsee bis uff dè Große un Chlynè Belt allerdings scho dè eigentlichè Oschtsee zuègrechnet wörrè.

Diè eigentlich Oschtsee gôt im witerè Sinn vo dè dütschÈ Oschtseeküschte, im ängerè Sinn vo dè Linniè Falschter–Darß im Weschtè („Darßer Schwellè“) bis öppè zu dè Linniè Stockholm–Åland–nordweschtliches Eschtland im Nordoschtè. Gelegentlich wörred i dè eigentlichè Oschtsee no s Arkonabeggi (vor Rügè), s Bornholmer Beggi (öschtlich vo Bornholm) un s weschtlichi un öschtlichi Gôtlandbeggi unterschiddè, welli unterènand durch mee odder wenniger stark uusbildeti Schwellè wiè d Stolper Schwellè zwischè m Bornholmer Beggi un Gotlandbeggi abgränzt sin un lokali Düèfpünkt (im Fall vom weschtlichè Gôtlandbeggi s Landsortdüèf, im Fall vom öschtlichè Gôtlandbeggi vom Gôtlanddüèf) hèn.

D "Nordöschtlichi Oschtsee" umfasst dè Finnischè Meerbusè zwischè Eschtland, Finnland un Russland.

Diè "Nördlich Oschtsee" vo Åland nordwärts zwischè Finnland un Schwedè wörd vollschtändig vom Bottnischè Meerbusè ygnõ.

D Oschtsee heißt au "Baltischs Meer" bzw. "Baltischi See", lat. "Mare Balticum".

"Oschtsee" bezièt sich uff d geografischi Laag uss Sicht vo dè Germanè. È anderi Form isch "Aeschtèmeer" – analog isch s Volk vo dè Äschtièr, vomuètlich baltischi Prußè, vo Tacitus i dè Germania als diè am witescht öschtlich am "Mare Suebicum" läbendi Menschè beschribbè worrè. Suscht isch d Oschtsee in römischè Quällè nõch dè Suebè Mare Suebicum benamst worrè.

Dôgegè beschtôt bi dè Dütig vo "Balt-" kei Einigkeit. Voschideni Möglichkeitè wörred erwogè.

D Oschtsee isch am Ènd vo dè letschtè Eiszit, dè Weichsel-Kaaltzit, vor öppè 12.000 Johr nöch èm Abschmelzè vo rysigè Gletschermassè entschtandè. Iri hütigi Gschtaalt un Eigèart hèt sich sich übber meereri Etappè durch è Zämmèschpyl vo Landhebig un Meeresschpygelaaschtyg:

Öppè 10.000 bis 8.200 v. Chr. sin uffgrund vom dõmõligè Klimaumschwung d Gletscher in Richtig Skandinaviè zrugggangè. Dè "Baltischi Eisschtausee" hèt sich im Vorland vom Eisrand bildet, wellè sich bim Abschmelzè vo dè Inlandeismassè uff dè Höchi vo dè hütigè Åland-Inslè, nordöschtlich vo Stockholm, befundè hèt.

Ca. 8.200 bis 6900 v. Chr. isch dè Meeresspygel so stark gschtigè, dass sich wennigschtens im Berych vo dè hütigè mittelschwedischè Seèblattè, nõch anderè Quällè au zum Wyßè Meer, è Verbindig zum Wältmeer bildet hèt. Durch dè dôdurch bedingtè Süßwassèruusschtrôm un Salzwassèryschtrôm hèt sich s sognannti (salzigi) "Yoldiameer" bildet.

Öppè 6900 bis 5000 v.Chr. sin diè skandinavischè Gletscher witer zrugg taut, dè Druck uff diè skandinavischi Landmassè hèt abgnõ, asè hèt si sich aagfangè z lupf`und Meeresvobindigè blockyrt. Dõrum isch diè (Süèßwassèr-) "Ancylussee" entschtandè.

Uugfäär 5000 v. Chr. bis öppè zum Johr 0 isch dè Meeresschpygel durch diè sognannti Littorina-Transgression asè gschtigè, dass d Feschtlandbrugg zwischè Südschwedè un Dänemark übberfluètet worrè isch un dè Oschtè vo Dänemark sich i diè hütigè Inslè uffdeilt hèt. Witer hèt sich dè Zuègang i dè Nòchi vo dè Darßer Schwellè vor dè dütschè Küschtè, un au im südlichè Berych vo dè Oschtsee, d Grobform vo dè hütigè Küschtè uusbildet.

D Gletschr sin nu fascht vollschtändig voschwundè. S Feschtland vo Skandinaviè hèt sich witer aaglupft, so dass sich d Küschtèlinniè witer voänderet hèt. Dè südliche Berych vo dè Oschtsee sènkt sich, s vorückènde Meer überfluètet d jungglaziale Landschaft un formt si dõby um. Als Ergebnis findet mo drei Küschtèformè im südlichè Berych widder: Fördèküschtè (Byschpill: Kyler Fördè), Buchtèküschtè (Byschpill: Lübegger Bucht) un d Boddè- bzw. Boddèuusglychsküschtè (Byschpill: Halbinslè Fischland-Darß-Zingscht) z. T. mit dè Bildig vo Haffè (Byschpill: Stettiner Haff).

Tabellarischi Übbersicht vo dè Entwickligsschtufè
Dè Süddeil vo dè Oschtsee befindet sich i dè gmäßigtè Klimazonè, wo bi Dänemark no uusgschprochè maritimi Züüg trait, nõch OschtÈ hy abber im Berych vom Kontinentalklima lyt. Dè nördlichi Deil, bsunders dè Bottnische Meerbusè, isch bräägt durch s kaalte Klima vo dÈ borealÈ Nõdelwälder. Diè reichet z Finnland bis öppè 200 km nördlich vom Bolarchreis. Well d Oschtsee vom klimabeyflussendè Golfschtrôm abkopplet un iri Flächi rächt chly isch, uufgrund vo dè gringè Vodunschtig un rychè Süèßwassèrzuèfüürig dè Saalzghalt ußerdèmm gring isch, ka si nu zimli gringfüègig zum klimatischè Uusglych beiträgè; sy entwicklet kei eigenes maritimes Klima. Dõher voyset si jedè Wintèr deilwys, hin un widder sogar vollschtändig. Dõdurch würkt si nõch hartÈ Wintèr als Kälteschpycher. Hafèschtädt wiè Oulu z Finnland zellet bis zu sèchs veryste Mönät bro Johr. Ysschichtè könnet in kaaltè Wintèr au a dè dütschè Küschtè sötigi Mächtigkeit erreichè, dass Personè drauf laufè könnè. Nu einigi Inslè wiè Bornholm brofityred vo èm uugwöhnlich mildè Mikroklima.

D Oschtseeregion erwärmt sich übberdurchschnittlich: Im letschtè Johrhundert isch es a dèe Oschtsee um 0,85 Grad wärmer worrè, wältwit degegè nu um 0,75 Graad. Sit 1990 isch d Luft durchschnittlich knapp è Graad wärmer wiè i dè Johrzeent devôr. Bis Èndi vom Johrhundert könnt sich d Luft i dè Oschtsee-Region um witeri drei bis sèchs Graad erwärmè.

Circa 20 Prozènt vo dè Bödè vo dè Kèrn-Oschtsee – zwischè Dänemark un dè Åland-Inslè – ghöred inzwischè zu dè sognanntè „Todeszonè“, i dennè uffgrund vom Suèrschtoffmangel kei Läbbè mee exischtyrt – vo anaerobè Organismè abgsää. Sell gõt uss Messungè vom schwedischè Meteorologischè Inschtitût vom Johr 2008 hèrvor. Aktuèllè Bericht zfolg schint d Laag no dramatischer z sy, denn 70.000 km² vo dè rund 200.000 km² großè Oschtsee sin bereits läbensfeindlichi Gebièt. Sin s im Johr 2008 no 42.000 km² gsi, so hèn sich diè totè Gebièt i dè letschtè zwei Johr fascht vodoppelt. Selli Todeszonè hèn sich i dè letschtè Johr uffgrund vo steigendè Yträg vo Phosphor- un Stickschtoff-Vobindigè us dè Landwùrtschaft uusbreitet. Selli Vobindigè füürèd zu vomeertem Algèwachstum, iri Zersetzug lôt dè Suèrschtoffghaalt witer keiè. Wassèr mit höcherem Saalzghaalt un mit höcherer Dichti blybt uff èm Meeresgrund, isolyrt vom Obberflächèwassèr un dè Atmosphäre. Sell füürt zu abnèmmendem Suèrschtoffghaalt i sellerè Zonè. Diè einzigè Organismè, diè dört übberduèrè könnè, sin anärobi Bakteriè, wo organischi Subschtanz zersetzèt un dõby Schwefèlwasserschtoff freisetzed. Uffgrund vo sellèrè großè anärobè Zonè unterscheidet sich d Ökology vom Oschtsee-Boddè stark vo sebberè vom Atlantik. È Aarycherig mit Suèrschtoff findet übberwygend durch Hèrbscht- un Winter-Stürm uss weschtlichè Richtigè statt, welli saalzigs un suèrschtoffreicheres Wassèr uss dè Nordsee i d Oschtsee spedyred.

luèg au witer unnè: Munitionsentsorgig i dè Oschtsee

D Fischbeschtänd lydet ußer èm Suèrschtoffmangel un dè Schadschtoffyträäg au unter Übberfischig. D Situation vom Hèring isch i dè Oschtsee dütlich schlèchter als i dè Nordsee. Dõrum hèt sich d EU uff è Herabsetzig vo dè Fangquotè geinigt. Dè Dorsch laicht byschpillswys in ca. 60 Metèr Düèfi, wo d Saalzkonzentration optimal für d Fischeier isch. Dört wörd allerdings mee un mee è signifikant wachsendi Suèrschtoffarmuut regischtryrt, wo zur Folg hèt, dass die Fischeier abschtèrbet. Dè Beschtand a Dorsch (Kabeljau) hèt allerdings i dè letschtè Johr widder lycht zuègenõõ, bedingt durch èn Kaltwassèrschuub un è besserès Yhaaltè vo dè Fangquotè bsunders durch polnischi Fischèr.

D Oschtsee isch rych a Inslè, Inselgruppè un -kettè sowiè bewohntè un unbewohntè Eiland. È exakti Zaal wörd nit aagää, well d Definitionè usènandgän, wodurrè è Inslè un è Eiland unterschiddè wörred.

Größeri Inslè i dè Oschtsee sin Gotland un Öland (schwedisch), Åland (finnisch), Dagö un Ösel (estnisch), Wollin (polnisch), Usedom (dütsch/polnisch), Rügè, Hiddèsee un Fehmarn (dütsch) sowiè unzääligi dänischi Inslè, byschpillswys Seeland, Bornholm, Fünè, Lolland, Falschtèr un Langeland.

Diè großè dänischè Inslè Seeland un Füünè trennèt d Oschtsee vom Kattegat. Seeland trait diè dänisch Hauptschtadt Kopèhaagè (København), isch diè gröscht Inslè vom Könnigreich un inzwischè durch è Brugg un èn Dunnel mit Schwedè un durch è anderi Brugg un èn Ysèbaadunnel mit dè drittgröschtè dänischè Inslè Fünè vobundè.

Diè dänischè Inslè sin wesèntlich dichter besidlet als d Halbinslè Jütland, welli d Beltsee un Kattegat nõch Weschtè begränzt. Di meischtè Inslè liget im Segelrevyr vo dè dänischè Südsee. Dört sin größeri Inslè wiè Lolland, Falschter, Møn, Langeland, Ærø un Alsè z findè. Witer öschtlich lyt Bornholm, dè östlichschte Ußèposchtè.

Zu dè kleinschtè bewoontè dänischè Oschtseeinslè ghört d Ochsèinsel i dè Flènsburger Fördè. Si lyt umittelbar a dè dütsch-dänischè Gränz.

Zu Dütschland ghöret diè großè Oschtseeinslè Fehmarn, Rügè un Usedom, welli au zum chlynè Deil zu Polè ghört.

Fehmarn lyt vor dè Halbinslè Wagrien a dè Lübegger Bucht un isch mit èm Feschtland übber d Fehrmarnsundbrugg als Deil vo dè Vogelflûglinniè vobundè. Zurzit (2010) isch è witeri feschti Fehrmarnbeltquerung als Alternativè zu dè Jütlandlinniè in Blaanig, womit s Bruggè- un Dunnelnetz uff èm Wäg vo Mitteleuropa nõch Skandinaviè komplettyrt wär.

Rügè, diè gröschti dütschi Inslè, isch übber dè Rügèdamm un d Rügèbrugg (zweiti Strelasundquerig) bi Stralsund mit èm Feschtland vobundè. Rügè hèt einigi vorglagerti Inslè, von dennè Hiddèsee diè bekannteschti isch.

Dè öschtliche Deil vo Usedom ghört zu Polè, un hèt wiè Rügè è reichi Glyderig in Halbinslè, ußerdem exischtyret dört vill Seè.

Diè gröscht Inslè vo Eschtland un glychzitig diè gröscht Oschtseeinslè vom Baltikum isch Saaremaa ("Ösel"). Zweitgröschti estnischi Inslè isch Hiiumaa ("Dagö"). Denebbè git s no d Inslè Vormsi, Muhu, Naissaar, Vilsandi, Kihnu, Ruhnu un ca. 1500 witeri, chlyneri Inslè.

D Zaal vo dè finnischè Oschtseeinslè un Eiland wörd mit öppè 80.000 aagää. In sellerè Zaal sin diè ca. 6500 Inslè vo Åland ebbèso enthaaltè wiè iri Schärè. Dè Rèscht sin meischtens Schärè, wo nit zu Åland ghöred. Finnland hèt also è bedütendi Inselwält i dè Oschtsee.

D Feschtung Suomenlinna lyt uff dè Inslè vor Helsinki. Mit èm Kvarken un sellerè Feschtung hèt Finnland zwei insulari Wältkulturerbè i dè Oschtsee.

Zwischè Schwedè un Finnland lyt diè schwedischsprõchigi Inselgruppè Åland, wo zu Finnland ghört, mit Autonomyrächt vosää isch un us übber 6500 Inslè beschtôt. 65 vo sellèn Inslè us dèrè Grupp` sin bewoont un beherbärget 26.530 Ywooner (Endi 2004).

D Leuchtturm-inslè z Kolka isch diè einzig i dè lettischè Oschtsee. Selli künschtlichi Inslè befindet sich im offenè Meer füüf Kilometèr vor Kolkas Rags.

Litauè hèt keini Inslè i dè offenè Oschtsee, defür abaer im Kurischè Haff: Kiaulės Nugara (dt.: „Sauèbuckel“) bi Klaipėda sowiè Rusnė un einigi anderi im Memeldelta. Dè litauischi Deil vo dè Kurischè Neerung hèt kei Landvobindig mit Litauè sèlber. Vo Klaipėda muè mo mit dè Fäärè übbersetzè. Blään für è Brugg stönn im Konflikt zum Status vo dè Landzungè als Nationalpark un Wältkulturerbe un sin dõher bisher voworfè worrè. Uff èm Landwäg isch d Neerung nu vo dè russischè Oblascht Kaliningraad uus z erreichè.

Polè deilt sich Usedom mit Dütschland. Ganz zu Polè ghört d Nachbõrinslè Wollin. Denebbè git es è Reiè chlynerei Inslè im Stettiner Haff.

Russland hèt mit Kotlin vor Sankt Petèrsburg è historisch wichtigi Inslè. Selli isch bessèr bekannt unter m Namè Krônschtadt wiè d glychnamigi Stadt un d Feschtig.

Diè zweitgröscht Ostseeinslè isch s schwedischi Gotland. Dört wörd no hütt è eigeni Sprõch, s Gutnischi, bruucht. Wichtig isch au diè zweitgröscht schwedischi Inslè Öland. A dè Küschtè vo Schwedè liget dausende chlyni Schärè, diè deilwys bewoont sin.

D Hauptschtadt vo Gotland, Visby, isch ebbèso Wältkulturerbi wiè diè südlich Landschaft vo Öland.

Diè Küschteformè vo dè Oschtsee sin è Resuldat vo eiszitlichè Gletscherbewegigè un nõcheiszitlichi Gländelupfungè im nördlichè un -senkigè im südlichè Berych vo dè Oschtsee, welli bis hüt aaduèrèt. Beyflusst wörred d Küschtè ußerdèmm durch d Laag i dè Weschtwindzonè, wodurrè vo Weschtè hèr ständig Sedimänt aagschwemmt wörred. Unterschiddè wörred folgendi Erscheinungsformè:

D schwedisch-finnischi KüschtÈ i dè "Zentralè", "Nördlichè" un "Östlichè Oschtsee" isch fascht uusschlièßlich è Schärèküschtè; ab un zuè findet mo nõ voeinzelti Fjord (Fjord-Schärè-Küschtè). Schärè sin dè Küschtè vorglagerti, chlyni un chlynschti felsigi Inslè, wo durch dè Abschlyfeffèkt vo dè Gletscher è charakteristischi Kuppèform uffwysè. Well d Oschtsee nu gringi Gezeitè uffwyst, sin si übber diè letschtè Johrdausend praktisch unvoändert blibbè. S flach abschüssige Gländ isch bim Abschmelzè vom Eispanzer übberfluètet un d Kuppè luèget sitdemm als Inslè usè; durch d Aalupfè vom Gländ sin mit dè Zit witeri, vorglagerti Schärè entschtandè.

A einigè Stellè, zum Byschpill uff Gotland, Bornholm, Møn un Rügè, hèn sich Kliffküschtè bildet. Selli luèget steil un schroff usè un markyred Gländebrüch im geologischè Untergrund. Kliffkantè findè sich au unterhalb vom Meeresschpygel. Au d Nordküschtè vo Estland zum Finnischè Meerbusè hy isch durch è söttigi Bruchlinniè brägt worrè. Vo Wescht nõch Oscht schafft sich sell Kliff immer nòcher a diè aktuell Küschtèlinniè herrè un erreicht bi Sillamäe immerhy knapp 60 m Höchi.

È bekannti SteilküschtÈ befindet sich uff dè Insel Rügè. Dè wyße Kreidefelsè vom Könnigsschtuèl im dörtigè Nationalpark Jasmund ka als dotes Kliff bezeichnet wörrè, well er nit ständig vo dè Brandung erreicht wörd. Dõgegè sin diè benõchbortè Wissower Klinkè im Johr 2005 è Opfer vo dè Meeresbrandig worrè.

D Oschtküschtè vo Schleswig-Holschtei un vo Jütland isch durch Fördè kennzeichnet, wo allerdings z Dänemark Fjord benamst wörred. Selli schmali, langi Buchtè sin bi dè Entschtehig vo dè Oschtsee durch dè Aaschtyg vom Meeresschpygel vollglaufeni ehemôligi Gletschèrdäler. Dè Unterschyd zu dè Fjord bschtôt dõrin, dass d Gletschèr sich nit vum Land zu dè See bewegt hèn, sondern umkeert vum Eispanzer übber diè hütig Oschtsee sich voraadribbè hèn, sèllèwäg isch nõch èm Abschmelzè è Rinnè übbrig blibbè, wo sich mit Seewassèr gfüllt hèt. Diè schleswig-holschteinischi Fördè wörred vo dè Landschaftè Angeln, Schwansen un Dänischè Wohld drènnt. Zwischè dè Kyler Fördè un vorglagerètè Kyler Bucht einersits un dè Lübegger Bucht als Deil vo dè Mecklèburger Bucht anderèrsits lyt d Probschtei un d Halbinslè Wagryn mit dè Inslè Fehmarn. Dè Hemmelsdorfer See bim Timmèdorfer Strand isch ebbèfalls è aalti Fördè. Er isch wesèntlich düèfer als diè durch è eiszitlichi Landbarrièrè abgschnitteni, devorligendi Lübegger Bucht.

D Landschaft vo dè Fördèküschtè wörd durch dè Baltische Landruggè brägt, wo sich de Längi nõch odder barallel vo dè weschtlichè, südlichè un südöschtlichè Oschtseeküschtè vo Jütland bis ys Baltikum erstreckè duèt.

D vorpommerschi Küschtè isch durch d Boddèlandschaftè brägt. Boddè sin dõdurrè entschtandè, dass vormôligi Inslè durch stetigi Zuèfüürig vo Matriaal, hauptsächlich Sand, durch schmali Bruggènè mitnand vobundè worrè sin. Diè rüggwärtigè Gwässer, d Boddè, sin dõdurch gröschtèdeils vo dè Oschtsee abdrènnt worrè un mit irè nu no durch Rùnnè vobundè.

D Uusglychsküschtè definyrt vo allem d Küschtèlinniè vo Polè uff èm Abschnitt vo Stettin bis kurz vor Danzig un diè lettischi Küschtè. Dört sin diè tùpischè rych glidertè glazialè Küschtèformè durch d Aaschtrömig un dè Sedimènttransport vo Weschtè hèr uusglichè worrè, so dass dè Volauf fascht graad isch. Des isch möglich worrè, well diè meischtens vom Weschtwind brägti Brandig uff è Küschtèlinniè drüfft, wo vo Südwescht nõch Nordoscht volauft un dõdurch Transportmatriaal aalageret. Au a dè Küschtè vo Vorpommerè sin durch söttigi Uusglychsbrozèss Landzungè un Neerungè entschtandè, wiè z. B. d Halbinslè Fischland-Darß-Zingst un d Schaabè, wo diè Schmaal Heidè un dè Bûg uff Rügè.

D Haff- odder Neerungsküschtè isch im Küschtèabschnitt zwischè Danzig un Klaipėda entschtandè. Ußerdèmm wörd s Stettiner Haff ebbèfalls dezuèzellt. Haffe entschtönn vor Flussmündigè als Brackwassèrreservoir, wo durch schmali Landzungè, d Neerungè, vo dè übbrigè Oschtsee gröschtedeils abdrènnt worrè sin. Durch diè ständigi Zuèfuur vo Flusswassèr gönn d Neerungè nit zuè, sondern blybed als langgschtreggti Halbinslè beschtô, wo è Rùnni zum Meer offè lònn.

Diè bekannteschtè Haffs sin s Kurischi un s Frische Haff. È (unvollschtändigi) Neerig bùldet au d Halbinslè Hel bi Zoppot.

D Oschtsee wörd vor fascht 2000 Johr i dè Germania vom Tacitus als "Mare Suebicum" erwäänt, un zwar als Deil vom Ozean, wo d Èrdè umgyt (luèg dõdèzuè Namensgebig un -dütig).

Schu uss dõmoliger Zit sin witvozweigti Handelswääg belait, übber diè dè begeerte Bèrnschtei, wo a dè Oschtseeküschtè hüüfig gfundè worrè isch, in alli Deil vom Römischè Reich glangt isch. Exportwarè sin witerhy Fèll un Pelz. Umkeert sin römischi Erzügnis wiè Keramikwarè, Wy un Öl nach Nordè glangt.

Im Hochmittèlaalter hèt d Oschtsee è immensi Rollè als Vokeers- un Handelswäg z Europa gschpillt. D Aarainerschtädt vo dè Oschtsee hèn sich zum Bund vo dè Hanse zämmègschlossè un s dõdeby zu großem Reichdum brocht. Wichtigschti Hanseschtädt a dè Oschtsee un i irem Yzugsgebièt sin Lübegg, Wismar, Roschtock, Stralsund, Greifswald, Stettin, Danzig, Könnigsbärg, Memel, Riga, Reval un Nowgorod gsi.

Im Dryßigjöhrigè Chrièg hèt Schwedè vosuècht, übber d Oschtsee hinwèg Großmachtblään z vowǜrklichè. Infolgedessè hèn au spòter no villi südlich vo dè Oschtsee ligendi Landschtrich lang no zu Schwedè ghört (luèg au Schwedisch-Pommerè).
I dè Nordischè Chrièg isch es Russland glungè, vo Oschtè hèr Aaschluss a d Oschtsee z chriègè. Peter dè Große hèt im Mündigsdelta vo dè Newa diè neu Reichshauptschtadt Sankt Petersburg erbauè lõõ, welli für s Land è „Dor zu dè Wält“ hèt sy sollè.

Im Johr 1872 isch es zu dè gröschtè Sturmkataschtrôph i dè gsamtè Oschtsee kõ. Am 11. Novembèr 1872 sollet i dè Oschtsee aageblich insgsamt 654 Schiff gsunkè sy.

Im 20. Johrhundert isch d Oschtsee wòrend dè Wältchrièg Schauplatz vo zaalrychè bewegendè Vorfäll gsi. D Oschtseehäffè sin gegè Ènd vom Èrschtè Wältchrièg Ort gsi, i dennè Gschichte gschribbè worrè isch: Diè Feschtungsinslè Kronschtadt, wo vor Sankt Petersburg lyt, isch dè Schauplatz von èm Matrosèuffschtand gegè d russischi Revolutionsregyrig gsi. Diè Revolte isch unter Ysatz vo Chriègsschiff bluètig beendet worrè. I dè allerletschtè Chriègsdääg hèn diè dütschè Marineeinheitè i dè Häffè vo Kyl un Flènsburg gegè èn sinnlosè Bfeel vo dè Oberschtè Heeresleitig gmeuteret, d Flottè zuè nèrè militärisch nimmi entscheidendè Schlacht uusrückè z lõõ. Dè Kyler Matrosèuffschtand vo 1918 hèt sich zuè nerè Revolution im ganzè Dütschè Rych uusgwitet un zum Sturz vo dè Monarchy gfüürt.

Im Zweitè Wältchrièg sin i dè Oschtsee einigi Kämpf zwischè dè dütschè un sowjetischè Flottè- un U-Boot-Vobänd ausgfochtè worrè. Am Ènd vom Chrièg isch fascht diè gsamt schiffbari Flächi vomynt gsi, so dass d Personèschifffaart ygschtellt worrè isch. 1945 isch glychwool vosuècht worrè, diè z Kurland, Oschtpreußè un Hinterpommerè ygschlossenè dütschè Truppè, abber au diè flüchtendi Zivilbevölkerig, übber d Oschtsee zu evakuyrè. Bsunders tragisch isch d Vosenkig vom ehemõligè KdF-Schiff Wilhelm Guschtloff gsi, wo fascht uusschlièßlich Zivilischtè an Bord kaa hèt. S Schiff isch nõch mengè Treffèr vo sowjetischè Gschoss vosenkt worrè, und hèt eschtimyrt 9000 Menschè i dè Dood grissè, welli entwedder vodrunkè sin odder im iiskaaltè Wassèr gly erfrorè sin. S isch – gmessè a Menschèlebbè – diÈ gröscht Schiffskataschtrôph vo allè Zitè gsi.

Am 2. Mai 1945, füüf Daag vor dè dütschè Kapitulation, hèn britischi Flugzüüg dè i dè Lübegger Bucht ligendè ehemõlige Luxusdampfer "Cap Arcona" un d "Thielbek" aagriffè. Übber 7.500 Menschè sin dõdeby ums Läbbè cho; es sin übberwigend Gfangeni us dütschè Konzentrationslaager gsi.

Au dè Kaalte Chrièg hèt Opfer i dè Oschtsee gforderet: Rund 5000 DDR-Bürger hèn vosuècht, übber d Oschtsee i dè Weschtè z flüchtè. Nu öppè 600 Flüchtendi hèn ihr Zyl erreicht, einigi sogar uff Surfbrettèr. Diè meischtè Fluchtvosuèch sin gschiteret un hèn oft gnuèg tödlich gèndet. Dè Lùùchtturm z Dahmeshöved (Oschtseeheilbad Dahme) hèt vill Flüchtling a dè mecklèburgischè Küschtè als realistisches Zyl von èrè erfolgrychè Flucht diènt.

Zuè eim vo dè schwerschtè Schiffsuaglück vo dè europäischè Nõchchriègsgschicht isch es am 28. Septembèr 1994 kõ, wo d Oschtseefäärè "Eschtonia" uff irem Wäg vo Tallinn gu Stockholm gsunkè isch un 852 Passagyr dõby ums Läbbè kõ sin.

Nõch èm Zweitè Wältchrièg sin i dè Oschtsee großi Mèngè Munition, drunter au Giftgasmunition, entsorgt worrè. Vo allem vo dè phosphorhaaltigi Munition gôt nõch wi vor è großi Gfõõr uus. Bernschteifarbeni Phosphorklumpè kömmet nõch èm Drochnè scho bi 34 °C aa, brènnet denn mit èrè Temperadur vo 1300 °C un sin nu no mit Sand z löschè. Sit Èndi vom Zweitè Wältchrièg sin lutt offizielli Uffzeichnigè 168 Menschè durch Munitionsrèschtè i dè Oschtsee ums Läbbè kõõ, 250 sin volètzt worrè. Dänemark hèt è Studiè publizyrt mit wituus höcherè Voletzigszaalè. So sollet jöhrlich 20 Menschè Unfäll mit Munitionsrèschtè erleidè, diè meischtè devõ sind Fischer. Dè schwedische Sender Sveriges Television hèt 2009 Bericht voöffentlicht übber d Verklappig vo chemischè Kampfschtoff un radioaktivi Abfäll vo dè sowjetischè Marinè vor Gotland i dè Johr 1989 bis 1992. Selli stammet vo dè Marinebasis Karosta im hütigè Lettland.

Dè Oschtseeraum isch èn Wùrtschafts- un Wachstumsraum. Wòrend im nördlichè un weschtlichè Deil vo dè Oschtsee scho etablyrti Volkswùrtschaftè mit èm hochè BIP/Kopf un èrè hochè Produkdivität vorhèrrschet (Byschpill Dütschland odder Schwedè), befindè sich im öschtlichè Deil vo dè Oschtsee no relativ wùrtschaftsschwachi Länder, wo abber è übberdurchschnittlich hoches BIP-Wachstum uffwyset. I dè Folg vo dè Finanzkrysè ab 2007 isch sell Wachstum widder ybrochè. Bsunders diè baltischè Staatè hèn dõ Wachstumsybußè vo übber 10 % ysteckè müèsè. Lediglich Polè macht nu gringi Ybußè un hèt im gsamtè Oschtseeraum sini Wùrtschaft am stabilschtè ghaaltè.

S Wachstum vom Oschtseeraum beruèt uff guètè Standortfaktorè. Bsunders hervorzhebbè sin dõdeby diè vorteilhaft Laag vo dè Oschtsee innerhalb vo dè Wält un diè Mobilität innerhalb vom Oschtseeraum. Zu dè Aasidelig von neuè Unternemmè biÈtet dè Oschtseeraum zum einè hoch entwickleti Wùrtschaftsregionè. Selli bildet umfangrychi Cluster un investyrè zimli stark in Forschig un Technig. Diè guètè weichè Standortfaktorè sin au uusschlaggèbend. Herussragend entwicklet sich d Öresundregion, diè lut dè Zitschrift The Economist im Johr 2007 diè wùrtschaftsfründlichschtè Bedingungè vo dè Wält uffwyst. Zum anderè isch d Wùrtschaftslaag vo dè baltischè Staatè seer lukrativ für d Wùrtschaft. Dört herrscht èn voglychswys liberales Gschäftsumfäld. Zuguèt kummt au è gschäftsfründlichi Stüèrbolitik un è umfangrychi Telekommunikationsschtruktur.

Nõch èm Seerächtsübberykõõ stôt dè Aarainerschtaatè vo dè Oschtsee è Uusschlièßlichi Wùrtschaftszonè zuè. Am 1. Januar 1995 hèt d Bundesrepublik Dütschland è söttigi au für ir Küschtèmeer a dè Oschtsee deklaryrt.

Wichtigi Häfè sin Kopèhagè, Malmö, Stockholm, Turku, Helsinki, Sankt Petèrsburg, Tallinn, Riga, Liepāja, Klaipėda (ehem. "Meemel"), Kaliningrad (ehem. Könnigsbärg), Danzig, Gdynia, Stettyn, Świnoujście (ehem. Swinemünde), Trelleborg, Sassnitz, Roschtogg, Wismar, Lübegg, Kyl un Flènsburg.

I dè Mitti vo dè südlichè Oschtsee voläuft eini vo dè wichtigschtè Seeschifffaartsroutè wältwit, d "Kadetrinnè". Si isch dicht befaarè un isch i dè Vogangèheit gelegèntlich im Zämmèhang mit Havariè i d Schlagzeilè kō.

È bsunderi Rollè für dè Vokeer uff dè Oschtsee spillet diè villè Fäärvobindigè sowiè diè großè Bruggènè, wo z Skandinaviè zum Deil größeri Meerèngè übberschpannè düèn.

Diè meischtbefaarenè künstlichè Seeschifffaartsschtrõõß vo dè Wält isch dè Nord-Oschtsee-Kanaal, wellè d Oschtsee mit dè Nordsee vobindet, un asè dè Seewäg übber Kattegat (Oschtsee) un Skagerrak (Nordsee) abkürzt. Er füürt z Schleswig-Holschtei vo Kyl nõch Brünsbüttèl zu dè Elbè.

D Flächi vo dè Oschtsee innerhalb vom dütschè Hoheitsgebyt isch als Seewassèrstrõõß è Bundeswassèrschtrõõß.

Mit èm wachsendè Schiffsvokeer vo Frachtschiff un Chrützfaartschiff uff dè Oschtsee wächst au d Emission vo Kollèdioxid, Stickoxidè un Schwefèldioxid. Dõby wörred wórend dè Hafèlygezitè d Häfè un iri Aawooner, wòrend dè Faart s offeni Meer belaschtet. Voschärft wörd sell Brobleem dõdurch, dass Schiff Schweröl mit èm suscht nit zuèglõènè hochè Schwefèlghalt vo 1,5 % (= 15.000 ppm) als Trybschtoff vowendè. Strõßèdisel enthaaltet nu 10 ppm Schwefèl.

D Oschtseeaarainerschtaatè hèn dysbezüglich zaalrychi Initiativè aagfangè, dè Umwältschutz i dè Seeschiffaart voraazbringè. So git s èrschti Vosuèch, d Emissionè wòrend dè Hafèlygezitè z sènkè, Chrützfaartschiff im Hafè vopflichtend a d Stromvosorgig vom Hafè aazschlièßè (Byschpill Hamburg).

Im Oschtè isch d Oschtsee übber d Newa un voschideni Wassèrstrõßè mit dè Wolga, èm Wyßè Meer, Schwarzè Meer un èm Kaspischè Meer vobundè.

Uff Binnèschifffahrt uusgrichtet sin d Wasserwääg Weichsel – Bug – Dnepr-Bug-Kanaal – Dnepr un dè wesèntlich ältere Ossolinskikanaal vo dè Memel a d Dnepr.

Dè Nord-Oschtsee-Kanaal vokürzt zwar nu dè Umwäg um d Kimbrischi Halbinslè, hèt abber wegè dè oft schwirigè Witterigsvohältnis im Skagerrak historischi Vorläufer, dè Eider-Kanaal un diè mittelaalterlichi Passage übber Schlei, Rheider Au un Treene, bi dèrè seetüchtigi Boot zmindescht zitwys uff Rollè übber Land zogè worrè sin.

Dè Göta-Kanaal vo dè Oschtsee zum Kattegat z Schwedè isch im 18. Johrhundert aaglait worrè, um mit dõmõligè – chlynèren – Seeschiff dè dänische Sundzoll z umfaarè.

Diè zaalrychè Meerängè vo dè Beltsee wörred sit èm früè zwanzigschtè Johrhundert von èrè zuènemendè Zaal vo feschtè Strõßè- un Schinnèvobindigè chrützt.
Diè wichtigschtè Vokeersachsè vom Oschtseeraum bildè zum einè d Vogelfluuglinniè mit dè dõmit vobundnè feschtè Fehmarnbelt-Queerig.
Zum anderè sin Vokeersachsè wiè d Via Hanseatica – èn Deil dèvô bildet d Bundesautobaan 20 – un d Via Baltica wichtigi Stützpfyler für dè nördliche un öschtliche Deil vo Europa. Es isch blaant, èn großè Deil vo Südschwedè mit Hochgschwindigkeitszüüg z erschlièßè. Dè Europakorridor bildet dè Raamè für d Durchfüürig vo sellem Brojèkt.

Sit 2011 dransportyrt d Nord Stream Pipeline (au „Oschtseepipeline“ benamst) russisches Erdgas durch d Oschtsee nõch Dütschland.

D Küschtè un Inslè vom Oschtseeraum sind stark vom Tuurismus bräägt, wo nebbè dè Werftinduschtry un èm Handel dè wichtigschte Würtschaftssektor isch. È wichtigè Berych vom Fremdèvokeer isch dè Badeurlaub in Seebääder. Er isch von èrè für dè Oschtseeberych tùpisch-starkè Saisonalidäät kennzeichnet, welli d Monät Juli un Auguscht als Schwèrpunkt hèt. Anderi Aagebotsformè wiè Wellness, Faarad- odder Kultuurtuurismus entwicklèt sich un schwäched d Saisonalidäät öppis ab.

Weitere Faktoren im Ostsee-Tourismus sind Kreuzfahrtschiffe, die beispielsweise in Kiel, Rostock-Warnemünde, Kopenhagen, Tallinn, Riga, Danzig, Helsinki, St. Petersburg, Mariehamn und Stockholm anlegen, sowie maritime Großveranstaltungen wie die Kieler Woche oder die Hanse Sail, die jeweils Millionen von Besuchern anziehen.





</doc>
<doc id="49352" url="https://als.wikipedia.org/wiki?curid=49352" title="Isonomie">
Isonomie

Isonomia (, vo "íson", „gliich“, und "némein", „verdäile“) het im antike Griecheland die politischi Gliichhäit vo alle Vollbürger von ere Polis bezäichnet. D Sklave, d Fraue und d "Metöke" (Ortsfremdi) si vo dr Isonomii usgschlosse gsi. 

D Isonomii isch d Grundlaag vo dr Demokratii in de antike griechische Poleis gsi. Mä sött aber nid dänke, ass dr antiki Begriff vo Demokratii und dr modärni chönne gliichgsetzt wärde, under anderem wil s dennzumol käi Gwaltedäilig gee het. Öbbe 508/507 v. d. Z. het dr Kleisthenes z Athen Reforme iigfüert, wo uf dr "Isonomia" („Gliichgwicht, Ebenbürtigkäit“) und "Isegoria" („gliichs Rächt, gliichi Freihäit z reede“) basiert häi. D "Isonomia" isch im Geegesatz zur "Eunomia" („gueti Ornig“) gstande, dr Gsellschaftsornig, wo dr Solon 594 v. d. Z. z Athen iigfüert het. Iir Ziil isch vor allem gsi, d Tyrannis und d Heerschaft vo Adelsgligge z verhindere. Es het jetz Waale gee, die mäiste Beamte si aber dur s Loos gweelt worde. Die Beamte häi müesse schwööre, d Inträsse vo de Bürger z verdräte. S Ändi vo dere Entwigglig isch die attischi Demokratii gsi, wo in dr Middi vom 5. Joorhundert v. d. Z. z Athen etabliert gsi isch. 

D Idee vo dr Isonomii isch in Öiropa wääred dr Ufkläärig wider ufgriffe worde. 



</doc>
<doc id="49353" url="https://als.wikipedia.org/wiki?curid=49353" title="Akropolis">
Akropolis

D Akropolis im ursprünglige Sinn isch dr Burgbärg gsi, wo zun ere Stadt ghöört het, beziejigswiis d Nefestigungsaalaag, wo mäistens uf dr höggste Erheebig in dr Nööchi vo dr Stadt baut worde isch.

Zun ere antike griechische Stadt het grundsätzlig immer en Akropolis ghöört – au wenn e baar in dr Eebeni a baut worde si und eso dr Naame nid so richdig verdiene.

Zum sich besser verdäidige chönne, häi die früeje Siidler von ere Stadt Erhööhige und Hüügel usglääse, wenn möglig mit stotzige Häng. 
D Akropolis het ere Zitadelle entsproche, aber im Lauf vo dr Gschicht het si sich von ere Befestigung uf em Burgbärg au zum Kultblatz mit de wichdigste Häiligdümer entwigglet. 
Die früeje Siidlige si an e Hufe Ört zu de Zentrum vo groosse Stedt worde, wo sich über d Dääler drnääbe usbräitet häi.

Die bekanntisti Akropolis hüte isch die z Athen. Vili vo iire Geböid si us pentelischem Marmor baut worde.

S Wort stammt us em Altgriechische: "akrópolis" isch zämmegsetzt us "ákros" „höggst“, „oberst“ und "pólis" „Stadt“ und bedütet „Hoochstadt“ oder „Ooberstadt“.

Dr Begriff "Akropolis" isch früener usschliesslig uf dr antik griechisch Kulturkräis beschränggt gsi. Hüte wird er aber au für art- und zwäckverwandti Bauwärk vo andere antike Kulture wie Etrusker, Kelte oder Maya verwändet. Mä chönnt äigentlig au s römische Kapitol as Akropolis bezäichne. 

Bi middelalterlige und früenöizitlige Baute reedet mä vo Zitadelle.



</doc>
<doc id="49354" url="https://als.wikipedia.org/wiki?curid=49354" title="Agora">
Agora

D Agora () isch im antike Griecheland dr zentrali Fest-, Versammligs- und Määrtblatz von ere Stadt gsi. Gliichzitig isch si aber au e bedütendi gsellschaftligi Instituzioon gsi und e charakteristischs Merkmol vo dr griechische "polis". As wichdige Kultblatz si dört religiösi Fest mit gymnische und musische Agone abghalte worde, wo e gmäinsami Identidäät gstifdet häi. D Volks- und Grichtsversammlige si dört abghalte worde, wo s Mitenand in dr Stadt bestimmt häi. Wenn dr Homer verzelt, ass es nöime käi Agora gäb, isch das e Zäiche drfür, ass es dört käi Rächt und Gsetz git. Noch em Herodot isch d Agora für e Perserköönig Kyros II. s Merkmol von ere sälbstständige griechische Stadt gsi ("Historien" 1.153).

S bekanntiste Bischbil von ere Agora isch die vo Athen.




</doc>
<doc id="49360" url="https://als.wikipedia.org/wiki?curid=49360" title="Naxos">
Naxos

Naxos ( "f.Sg.", au "Náxia") isch e griechischi Insle im Egeische Meer. Si het e Flechi vo 389,43 km² und isch die grössti Insle vo de Kyklade. Si isch vo dr Insle Paros nume dur e schmali Meerängi drennt. Naxos het im Oste stotzigi Ufer, gege Weste isch s Land ebener. Dr Bärg Zas (au: Oxia) isch e Granitgebirg, wo bis zu 1000 m hooch isch und wo vo Oste uf Süde goot.

Noch dr letschte Volkszelig im Joor 2001 het s uf dr Insle 18'188 Iiwooner. Wivil grad dört woone, schwankt stark noch dr Jooreszit. Dr Hauptort häisst "Naxos," und mä säit em wie de Hauptört uf fast alle Insle "Chora" (griechisch Χώρα). Die Stadt isch und Haupthaafe vo dr Insle (für Fääridienst, Fischerei und Sportschifffaart) und dr Sitz vom griechisch-orthodoxe Bischof vom Bistum Naxos-Paros.




</doc>
<doc id="49362" url="https://als.wikipedia.org/wiki?curid=49362" title="Sizilien">
Sizilien

Sizilie ( und sizilianisch , früener "Trinakria") isch die grössti Insle im Middelmeer. Si het e Flechi vo 25'426 km², d Küste isch 1152 Kilometer lang. Zämme mit e baar chliinere Insle vor iirer Küste bildet Sizilie die Autonomi Region Sizilie vo dr Italiänische Republik.

D Insle Sizilie lit südwestlig vom „Spitz vom Stiifel“ vo Italie und isch was von ere Landbrugg übrigbliibe isch, wo emol Öiropa und Afrika verbunde het. S geografisch markantiste Merkmol vo dr Insle isch dr Vulkan Etna. Die grösste Stedt si Palermo, wo au d Hauptstadt vo dr Autonome Region Sizilie isch, Catania, Messina und Syrakus.




</doc>
<doc id="49365" url="https://als.wikipedia.org/wiki?curid=49365" title="Pythagoras von Samos">
Pythagoras von Samos

Dr Pythagoras vo Samos () (* um 570 v. d. Z. uf Samos; † noch 510 v. d. Z. z Metapont in dr Basilicata) isch en antike griechische Filosoof (Vorsokratiker) gsi und dr Gründer von ere iiflussriiche religiös-filosofische Beweegig. Won er vierzgi gsi isch, het er sini griechischi Häimet verloo und isch uf Süditalie usgwanderet. Dört het er e Schuel gründet und isch au politisch däätig gsi. Er ghöört au hüte no zu de rätselhaftiste Persönligkäite vo dr Antike. Mänggi Historiker zele en zu de Pionier vo dr griechische Filosofii, vo dr Mathematik und dr Naturwüsseschaft, anderi mäine, er sig vor Allem oder nume e Verkünder vo religiöse Leere gsi. Es isch mööglig, ass er die Beriich het chönne verbinde. D Pythagoreer, wo si Naame witerdräit häi, si au noch sim Dood kulturgschichtlig bedütsam bliibe.

Bekannt worde isch v. a. siin Pythagoras-Satz.





</doc>
<doc id="49367" url="https://als.wikipedia.org/wiki?curid=49367" title="Ballade des dames du temps jadis">
Ballade des dames du temps jadis

D Ballade des dames du temps jadis („Ballade der Frauen von einst“) isch e Gedicht vom François Villon und erinneret mit Weemuet im Stil vom ""Ubi sunt?"" Schaner an berüemti Fraue us dr Gschicht. S Gedicht ghöört zum Spootwärk vom Villon und isch Däil vo sim "Grand Testament".

Bsundrigs berüemt isch dr Röfrää, "Mais où sont les neiges d'antan?" („Aber wo isch dr Schnee vom letschte Joor?“). Uf Änglisch het s dr Rossetti mit "Where are the snows of yesteryear?" übersetzt, und eso s Wort "yesteryear" erfunde. 
Dr Hugo von Hofmannsthal loot im "Der Rosenkavalier" d Marschallin in iirem berüemte Monolog lo sääge:

Dr Bertolt Brecht zitiert dr Villon im Röfrää vo "Nannas Lied" (Muusig vom Kurt Weill), wo e hertgsottnigi Prostituierti Sentimentalidääte us dr Vergangehäit abduet:
"Wo sind die Tränen von gestern abend?<br>
"Wo ist der Schnee vom vergangenen Jahr?"

Witeri Verdoonige stamme vom Georges Brassens und vom Petr Eben und si au in populäre Schlager, Büecher und Film widergee worde, so vom Teggster Ulrich Roski für d Sängere Joana, im Joseph Heller sim Roman Catch-22 und dr Verfilmig vom Roman und im Quentin Tarantino sim Film "Inglourious Basterds". Im Villon si Gedicht isch zum Bestanddäil vo dr Populärkultur, au vo dr dütsche, worde.



</doc>
<doc id="49369" url="https://als.wikipedia.org/wiki?curid=49369" title="François Villon">
François Villon

Dr François Villon (* 1431 z Bariis; † noch 1463; er het vermuetlig richdig "François de Montcorbier" oder "François des Loges" ghäisse) gältet as dr bedütendsti Dichder vom franzöösische Spootmiddelalter.

In sine bäide parodistische Testamänt und in e Hufe Ballade het er d Erlääbniss us sim abentüürlige Lääbe as Scholar, Vagant und Kriminelle verarbäitet. D Zitgenosse häi sich vermuetlig vor allem für die satirische Stroofe uf zitgenössischi Bariiser Honoraziore intressiert, sit dr Romantik schetzt men en hingeege wäge sinere iidringlige Gstaltig vo Theme, wo immer aktuell si: Liebi, Hoffnig, Entdüschig, Hass und Dood, bsundrigs im erste Däil vom "Groosse Testamänt".


Französischi Gsamtusgoob: François Villon, Poésies complètes, éd. [...] par Claude Thiry (Paris: Livre de poche/ Lettres Gothiques, 1991)




</doc>
<doc id="49371" url="https://als.wikipedia.org/wiki?curid=49371" title="Henri Dubuis">
Henri Dubuis

Dr Henri Dubuis (* 4. Novämber 1906 z Ravecchia, Burger vu Savièse un Granges (VS); † 13. Jänner 2003 z Biel) isch e Schwyzer Architäkt gsii.

Noch em Schuelabschluss am Progymnasium z Baden im Aargau het dr Dubuis bi sym Unkel Muurer glehrt. No dr Böuschuel z Aarau het er an dr Ecole Technique Superieure z Lausanne Architäktur studiert. Noch em Studium het er sechs Johr lang z Paris bim Le Corbusier gschafft, zehrscht Lehrling, speter as Mitarbaiter. Anne 1931 isch er retuur gangen in d Schwyz. Unter dr Laitig vum Eduard Lanz het er anne 1932 mitgwirkt bim Böu vum Volkshuus z Biel, wu hite unter Dänkmolschutz stoht. Ai Johr speter het er in dr Gartestadt Mülifäud z Biel e Flachdach-Sidlig böue. Anne 1936 het er sy aige Biro grindet, zerscht z Biel, derno z Evilard im Kanton Bärn.

In dr 1930 Johr isch er au in d SP yyrätte un het si bis in s hoch Alter in dr Bartei engaschiert.



</doc>
<doc id="49373" url="https://als.wikipedia.org/wiki?curid=49373" title="Alter Orient">
Alter Orient

Dr Begriff Alte Oriänt bezäichnet dr geografisch und zitlig Ruum, wo vo dr vorderasiatische Archeologii und dr Altorientalistik erforscht wärde, und d Kulture, wo in däm Ruum entstande si, bsundrigs d Hoochkulture. En äihäitligi Definizioon vom Ruum und vo dr Zitspanne vom Alte Oriänt existiert nit. Sini Kärngebiet umfasse Mesopotamie und sini Noochbere, dr Iran, Anatolie und d Levante.

Noch em geegewärtige Forschigsstand het d Menschhäit im Alte Oriänt meereri Entwiggligsschritt früener as in jeder andere Region vo dr Wält gmacht. Doodrzue ghööre bsundrigs d Neolithisierig, d Urbanisierig und d Entwigglig vo dr Schrift, wo dr Übergang vo dr Prehistorie zur Gschicht markiert.

Im Alte Oriänt höi sich im Lauf vo de Joorduusige meereri Hoochkulture usbildet. Vo dene si d Sumerer, d Babylonier, d Assyrer, d Hethiter und d Perser bsundrigs berüemt worde. Die letschti altorientalischi Hoochkultur, die vo de Sassanide, isch mit dr Usdeenig vom Islam undergange, was e nöiji kulturelli Faase in däm Ruum markiert.



</doc>
<doc id="49374" url="https://als.wikipedia.org/wiki?curid=49374" title="Euböa">
Euböa

Euböa (, "Eúboia"), hütigi Ussprooch Évia ( "f.Sg.", "Evia") isch e griechischi Insle in dr Egeis. Si het e Flechi vo 3'660 km² und e Bevölkerig vo öbbe 220'000 Iiwooner (Stand: 2005) und isch noch Kreta die zwäitgrössti griechischi Insle. D Hauptstadt isch Chalkida, früener au Chalkis. Es git no e Räije vo witere Chliistedt: Karystos, Kymi, Psachna, Aliveri, Edipsos und Limni. D Insle isch über zwäi Brugge mit em Festland verbunde; äini von ene goot über e Meerängi, wo nume 40 Meter bräit isch. D Iiwooner vo Euböa häi in dr Antike Abante ghäisse. Wie die mäiste griechische Insle isch Euböa früener under andere Nääme bekannt gsi, wie "Macris" and "Doliche", wo sich uf d Form vo dr Insle bezieen, oder Ellopia und Abanten (Άβαντες) noch de Stämm wo dört gwoont häi.

Euböa het e Küstelengi vo 678 Kilometer und isch öbbe 175 Kilometer lang und 6 bis 45 Kilometer bräit. Über iiri ganzi Lengi goot e Gebirgszug, wo sich im Nordweste an Thessalie aaschliesst und gege Süde über d Insle Andros, Tinos und Mykonos witergoot.

D Insle ghöört zur Region Sterea Ellada (Middelgriecheland). Zum Regionalbezirk Euböa ghööre au d Insle Skyros, e chliine Däil vom Festland e Hufe Felseinseli, wie zum Bischbil d Petalii.



</doc>
<doc id="49376" url="https://als.wikipedia.org/wiki?curid=49376" title="Vorsokratiker">
Vorsokratiker

As Vorsokratiker wärde sit dr dütsche Romantik die Filosoofe vo dr Antike bezäichnet, wo vor em Sokrates (469-399 v. d. Z.) gläbt häi oder vo däm sinere Filosofii nonig beiiflusst worde si, in dr Zit vo öbbe 600 bis 350 v. d. Z. Mit de Vorsokratiker foot die oobeländischi Filosofii aa. D Zentre vo dr vorsokratische Filosofii si die griechische Stedt im Weste vo Chläiasie und in Süditalie gsi.

D Vorsokratiker häi e Hufe Wärk gschriibe, aber vo deene isch käi äinzigs ganz erhalte. Fast alles, was hüte über iir Lääbe und iiri Leere bekannt isch, chunnt us Schrifte vo spöötere antike Autore, wo äntwääder Üssrige vo Vorsokratiker zitiere oder deren iiri Leere zämmefasse, beschriibe oder kritisiere. Die wichdigste vo dene Autore si dr Aristoteles und dr Filosofiihistoriker Diogenes Laertios.

E Hauptthema vo de Vorsokratiker isch d Froog, was dr Ursprung vo allem isch, d "arché", und doo druf häi si die verschiidentste Antworte gee. Witeri Themegebiete si d Ethik, d Theologii und die Politischi Filosofii. E Hufe Vorsokratiker häi sich au mit Mathematik und de Naturwüsseschafte abgee.

Mä underschäidet verschidnigi Grubbe vo Vorsokratiker: Die Siibe Wiise vo Griecheland, wo mä d Nääme von ene nid kennt, d Milesier, wo dr Thales, dr Anaximander und dr Anaximenes drzue zellt wärde, d Pythagoreer, wo im Pythagoras sini Leere witergfüert häi, dr Heraklit, wo d Äinhäit vo Geegesetz bostuliert het, d Eleate mit em Zenon vo Elea, wo vor allem für sini Paradox bekannt isch, und em Melissos, d Atomiste mit em Leukipp us Milet und sim Schüeler Demokrit vo Abdera und d Sofiste, wo weniger die filosofischi Wooret gsuecht häi und mee en Usbildig zum Rächtsstrit z gwünne. 




</doc>
<doc id="49384" url="https://als.wikipedia.org/wiki?curid=49384" title="Gemeinsame Normdatei">
Gemeinsame Normdatei

Di Gmeinsami Normdatei (GND) isch e Normdatei für Persone, Körperschafte, Kongräss, Geografika, Sachschlagwörter und Werktitel, wo vor allem zur Erschlüüssig vo Literatur i Bibliotheke dienet, zuenehmend aber au vo Archiv, Museen, Projekt und i Web-Aawendige gnutzt wird. Si wird vo de Dütsche Nazionalbibliothek (DNB), allne dütschsprochige Bibliotheksverbünd, de Zytschriftedatebank (ZDB) und zahlryche witere Instituzione kooperativ gfüert. Normdate erliechtered d Erschliüüssig, büted aidütigi Suechystiig und d Möglichkait vo de Vernetzig vo underschidliche Informazionsvorkomme.

D GND hät am 19. April 2012 di bis döthi trännt gfüerte Normdataie Gmainsami Körperschaftsdatei (GKD), Personenamesdatei (PND), Schlagwortnormdatei (SWD) und d Einhaitssachtitel-Datei vom Dütsche Musigarchiv (DMA-EST-Datei) abglööst.



</doc>
<doc id="49387" url="https://als.wikipedia.org/wiki?curid=49387" title="Dialektik">
Dialektik

Dialäktik isch e Begriff in dr westlige Filosofii, wo verschidnigs cha bedüte.

In dr Antike und im Middelalter het er e Methode vo dr Argumentazioon bezäichnet und das, wo mä hüte mit "Logik" mäint.

Sit em 18. Joorhundert isch dr Begriff brucht worde für d Leer vo de Geegesätz in de Sache bzw. de Begriff und wie die Geegesätz gfunde und ufghoobe wärde. Räin schematisch cha mä d Dialäktik in däm nöijere Sinn e chli äifacher as e "Diskurs" beschriibe, wo mä bin ere These as bestehende Uffassig oder Überliiferig en Antithese gegenüberstellt, wo vo de Brobleem und Widersprüch chunnt, und eso e Synthese macht, won e Löösig vom Gegesatz oder e nöis Verständnis vom Brobleem isch. Zum uf methodischi Wiis d Woorhet z finde, brucht mä s klassische Instrumänt vo dr Rhetorik, wo us dr Antike bekannt isch, und analüsiert und beschribt drmit d Gegesätz zwüschen em Begriff und em Gegestand, d Gegesätz zwüsche de Diskussionsdäilnäämer oder die reale Gegesätz in dr Natur oder dr Gsellschaft. Das rhetorische Stil- und Analüsemiddel wird vor allem in dr Diskussion, in dr filosofische Schrift oder au im kabarettistische Monolog iigsetzt.

Bekannti Entwickler vo dr Dialektik sind v. a. dr Georg Wilhelm Friedrich Hegel mit siim kategoriale Grundgrüscht "These gege Antithese wird zun ere neue Synthese" und dr Karl Marx gsii, wo das Prinzip mit em Dialektisch Materialismus uuf gsellschaftlich-wirtschaftlichi Entwicklige (hin zum Sozialismus) umgsetzt het.




</doc>
<doc id="49388" url="https://als.wikipedia.org/wiki?curid=49388" title="Heraklit">
Heraklit

Dr Heraklit vo Efesos (, latin. Heraclitus Ephesius; * um 520 v. d. Z.; † um 460 v. d. Z.) isch e vorsokratische Filosoof us em ionische Efesos gsi.

Dr Heraklit het d Ornig vo dr Wält ganz andersch aagluegt as alli andere und wäge dam het er die oberflechligi Woornäämig vo dr Realidäät und d Lääbesart vo de mäiste Lüt kritisiert. D Theme, wo immer wider vorchömme bin em, si dr Begriff vom Logos, wo die vernumftgmäässi Wältornig und iiri Erkenntnis und Erklärig bezäichnet und wo uf e Hufe Wiise cha interpretiert wärde und dr natürligi Brozäss vom Wärde und Wandel, wo nie ufhöört. Spööter het mä für dä Wandel die populäri Churzformle "panta rhei" („Alles fliesst“) brucht. Dr Heraklit het sich au mit em Verheltnis vo Geegesätz usenandergsetzt, wie öbbe vo Daag und Nacht, Wachsii und Schloofe etc. Er het die Geegesätz as en Äinhäit aagluegt, wo voll vo Spannig isch.

Vom Heraklit sim Wärk si nume Zitat in Teggst vo spöötere Autore überliiferet. Die Zitat bestöön vilmol nume us eme äinzige Satz und enthalte e Hufe Aforisme, Paradox und Wortspiil. Die stilistische Äigehäite, die fragmentarischi Überliiferig und dr Umstand, ass bin e baar Fragmänt strittig isch, öb si ächt si, mache s schweer si Filosofii genau z erfasse. Mä het dorum scho immer brobiert sini These z interpretiere und das het mäistens zu Kontrowärse gfüert. Sini Bootschafte cha mä nume schweer entschlüssle, und doorum het men em scho in dr Antike „dr Dunkli“ (, "") gsäit. 

Über sis Lääbe und drüber, wie si Wärk ufbaut gsi isch, wäiss mä weenig, wil sich d Forschig nume uf Informazioone cha stütze, wo vo Autore stamme, wo zum Däil seer lang noch iim gläbt häi und wo mä über iiri Glaubwürdigkäit cha händle.








</doc>
<doc id="49395" url="https://als.wikipedia.org/wiki?curid=49395" title="Ephesos">
Ephesos

Efesos (, hethitisch vermuetlig "Apaša", ), in dr Landschaft Ionie, isch im Alterdum äini vo de eltiste, grösste und bedütendste griechische Stedt in Chläiasie gsi. Dr Tämpel vo dr Artemis (Artemision), wo dört gstande isch, isch äins vo de Siibe Wältwunder gsi. D Stadt isch dennzumol diräkt am Meer glääge; sit denn het sich d Küstelinie gege Weste verschoobe, dur Sedimentazioon und klimatischi und säismischi Verändrige, so dass sich hüte d Räst vo dr Stadt meereri Kilometer vom Meer ewägg befinde.
D Ruine vo Efesos lige hüte in dr Nööchi vo Selçuk, öbbe 70 km südlig vo İzmir an dr türkische Westküste (Egeis). Dr türkisch Naame vom hütige Usgraabigsort isch "Efes".




</doc>
<doc id="49396" url="https://als.wikipedia.org/wiki?curid=49396" title="Hekataios von Milet">
Hekataios von Milet

Dr Hekataios vo Milet (; latin. Hecataeus) isch en antike griechische Gschichtsschriiber und Geograaf gsi. Er isch dr Soon vom Hegesandros gsi und vo öbbe 560 bis 480 v. d. Z. z Milet gwirkt.

In dr Antike het men en wie au hüte no immer wider mit em Hekataios vo Abdera verwäggselt, wo öbbe zwäi Joorhundert noch em Hekataios vo Milet gläbt het und näbe gschichtlige Büecher au Wärk über e Homer und Hesiod verfasst het.

Dr Hekataios vo Milet het e "Räisebeschriibig" (Periegesis, griechisch Περιήγησις; dt. „Umriss“) vo dr Wält wie si iim bekannt gsi isch, verfasst, wo geografisch und historisch für die domooligi Zit rächt exakt gsi isch. Si Bricht, wo öbbe 300 Bruchstück von em erhalte si, isch räin beschriibend und isch hüfig vom Herodot zitiert worde. 

Si Wärk in vier Bänd, wo spööter as "Genealogiai" (griechisch Γενεαλογίαι) bekannt worde isch, isch s eltiste griechische Gschichtsbuech, wo erhalte isch. Es markiert dr Aafang von ere Gschichtsschriibig, wo uf ere Ruum-Zit-Erkenntnis basiert, und het en erste Aafang gmacht, mythologischi Inhalt razional züberbrüefe.




</doc>
<doc id="49397" url="https://als.wikipedia.org/wiki?curid=49397" title="Logograph (Geschichte)">
Logograph (Geschichte)

Dr Begriff Logograaf (, "logographos") isch vom antike griechische Gschichtsschriiber Thukydides brucht worde (Thukydides 1, 21), zum sini Vorgänger aabezmache. Dr Altfiloloog Friedrich Creuzer het denn die Bezäichnig in dr Middi vom 19. Joorhundert in d Wüsseschaft iigfüert und in dr Gschichtswüsseschaft si denn lang die früenste griechische Gschichtsschriiber vor em Herodot, wo as dr „Vater vo dr Gschichtsschriibig“ gältet, eso bezäichnet worde. 

Die modärni Forschig wiist uf d Broblematik vom Begriff "Logograaf" aane, und mä sött en us meerere Gründ nid für die früeje griechische Gschichtsschriiber bruuche. Denn dr Thukydides brucht dä Terminus allgemäin für Schriiber vo Prosa und schliesst dr Herodot us dere Grubbe nid us, sondern kritisiert scharf. Au e Charakterisierig, wo mä bim Dionysios vo Halikarnassos findet, basst nid richdig. In sim Katalog vo historische Schriftsteller vor em Thukydides brucht dr Dionysios dä Begriff nid. Vor allem aber ghööre die Autore nid zun ere gschlossnige Grubbe, sondern häi ganz underschiidligi Wärk verfasst über müthischi, historischi oder landeskundligi Themene.

Zu de Logograafe häi näben em Hekataios vo Milet, dr Akusilaos vo Argos, dr Antiochos vo Syrakus, dr Kadmos vo Milet, wo dr Soon vom Pandion gsi isch und noch mängge antike Teggst dr früest vo de Logograafe und villicht ahistorisch gsi isch, dr Charon vo Lampsakos, dr Damastes vo Sigeion, dr Hellanikos vo Lesbos, dr Hippys und dr Glaukos, wo bäidi us Rhegium gsi si, dr Ion vo Chios, dr Melesagoras vo Chalcedon, dr Pherekydes vo Athen, dr Stesimbrotos vo Thasos und dr Xanthos dr Lyder ghöört.



</doc>
<doc id="49398" url="https://als.wikipedia.org/wiki?curid=49398" title="Logograph">
Logograph

Logograaf (, "logographos") stoot für:



</doc>
<doc id="49399" url="https://als.wikipedia.org/wiki?curid=49399" title="Hesiod">
Hesiod

Dr Hesiod (; * vor 700 v. d. Z. vermuetlig z Askra in Böozie) isch e griechische Dichder gsi, wo as Ackerbuur und Veehalter gläbt het. Näben em Homer sinere "Ilias" und "Odyssee" si im Hesiod sini Wärk d Hauptkwellen für was mir hüte über die griechischi Müthologii und Müthografii und über s Lääbe im Alldaag vo sinere Zit wüsse. Er gältet as dr Begründer vom didaktische Epos, em Leergedicht, wo noch sinere Häimet Askra spööter vo de Römer, bsundrigs vom Vergil, as "" (Verg. georg. 2, 176) bezäichnet worde isch.

Im Hesiod sini Hauptwärk si s Leergedicht "Wärk und Dääg" und d "Theogonii", won er din in über duusig Hexameter beschribt, wie d Wält und d Götter entstande si, die sogenannte "Eoie", e Gedicht, wo au as "Katalog vo de Fraue" ( "gynaikōn katalogos") bekannt isch und nume Fragmänt von em erhalte si. Usserdäm wird im s "Schild vom Herakles", en Epyllion in 460 Värs, zuegschriibe.




</doc>
<doc id="49401" url="https://als.wikipedia.org/wiki?curid=49401" title="Liste der griechischsprachigen Geschichtsschreiber der Antike">
Liste der griechischsprachigen Geschichtsschreiber der Antike

Die antiki griechischi Gschichtsschriibig het sich us de Gattige vo dr Müthografii und Genealogii entwigglet. Dr Aafang vo dr „äigentlige“ griechische bzw. griechisch-sproochige Gschichtsschriibig im Sinn von ere Informazionssammlig und -ufberäitig, wo Eräigniss vom "menschlige" Lääbe behandlet, wo daatsächlig bassiert si, foot in dr Gschichtswüsseschaft dradizionell mit em Herodot aa, wo vom Cicero ("De legibus" 1,5) as „Vater vo dr Gschichtsschriibig“ (latiinisch "pater historiae") und au as Vrrzeler von e „Hufe Gschichte“ (latiinisch "innumerabiles fabulae") bezäichnet wird. E Vorlöifer vo dr wüsseschaftlige Gschichtsschriibig im ängere Sinn vom ene nüchterne Daatsachebricht gseen au vili hütigi Historiker im Thukydides.



</doc>
<doc id="49402" url="https://als.wikipedia.org/wiki?curid=49402" title="Sigmar Gabriel">
Sigmar Gabriel

Dr Sigmar Gabriel (* 12. Septämber 1959 z Goslar) isch e dytsche Bolitiker (SPD). Vu Dezämber 2013 bis Merz 2018 isch er Vizechanzler un vu Jänner 2017 bis Merz 2018 Bundesminischter vum Uuswärtige gsii. Dervor isch er vu Dezämber 2013 bis Jänner 2017 Bundesminischter fir Wirtschaft un Energy gsii. Vu 2009 bis 2017 isch er SPD-Barteivorsitzer gsii.

Dr Gabriel isch as zwait Chind vum Kommunalbeamte Walter Gabriel (1921–2012) un dr Chrankeschweschter Antonie Gabriel z Goslar uf d Wält chuu. D Eltere hän si drännt, wun er drei Johr alt gsii isch. Sy elteri Schweschter Gudrun isch bi dr Mueter blibe, är isch gege sy Wille in dr erschte zeh Johr bi sym Vater un syre Großmueter in ere Wohnsidlig z Goslar-Jürgenohl ufgwachse. Anne 1969 het sy Mueter noch ere mehjehrige juristischen Ussenandersetzig s Sorgerächt iberchuu un dr Gabriel isch zuen ere zoge. Mit 18 Johr het dr Gabriel erfahren, ass sy Vater au in dr Noochriegszyt en iberzygte Nationalsozialischt bliben isch. Dr Gabriel isch evangelisch un syt 2012 in zwooter Eh ghyrote mit dr Zahnärzti Anke Gabriel geb. Stadler vu Magdeburg. Si läbe zämme z Goslar. In erschter Eh isch er mit dr Munise Demirel ghyrote gsii. Är het er e Doochter (Saskia, * 1989) un mit syre jetzige Frau ne zwooti Doochter (Marie, * 2012).

Am Ratsgymnasium Goslar het er anne 1979 s Abitur gmacht. Vu 1979 bis 1981 het dr Gabriel as Zytsoldat (SaZ 2) in ere Luftwafferadarainhait vu dr Bundeswehr z Goslar un z Faßberg dient (letschte Dienschtgrad Obergefreiter). Ab em Summersemeschter 1982 het dr Gabriel an dr Georg-August-Universität Göttingen Germanischtik, Bolitik un Soziologi studiert. Anne 1987 het er s erscht Staatsexame fir s Lehramt an Gymnasie (Sekundarstapfle II) absolviert. In syre Studiezyt het dr Gabriel näbehär as Nachtportier in eme Göttinger Hotel un bim Dytsche Gwerkschaftsbund (DGB) gschafft. Ab em Schueljohr 1987/88 isch dr Gabriel Studiereferendar am Christian-von-Dohm-Gymnasium z Goslar gsii. Sy Referendariat het er anne 1989 mit em zwaite Staatsexamen abgschlosse

Im Schueljohr 1989/90 het er in dr Erwachsenebildig as Beruefsschuellehrer bim Bildigswärch vu dr Nidersächsische Volkshochschuele (BNVHS GmbH) z Goslar gschafft.

Dr Gabriel isch Mitglid vum Netzwärch Atlantik-Brugg un im Kuratorium vu dr Stiftig „Schüler Helfen Leben“. 

Dr Gabriel isch anne 1977 as Gymnasiascht in d SPD yydrätte. Vu 1976 bis 1989 isch er im SPD-noche Jugendverband Sozialistische Jugend Deutschlands – Die Falken (SJD) aktiv gsii. Churz no sym Yydritt in dr Jugendverband isch er Vorsitzer vum Ortsverband Goslar wore. Bal derno isch er zum Mitglid vum Braunschweiger Bezirksvorstand gwehlt wore, zerscht as Referänt fir antimilitaristischi Arbet, speter as SJD-Ringlaiter un schließlig as Bezirksvorsitzer. As Verdrätter vum Bezirk Braunschweig, wu em marxistische Fligel zuegrächnet woren isch, het er e Zyt lang em Bundesvorstand vu dr SJD – Die Falken aaghert.

Sy bolitisch Karriere het in dr Kommunalbolitik vu syre Haimetstadt Goslar aagfange: Vu 1987 bis 1998 isch dr Gabriel Mitglid vum Chraisdag vum Landchrais Goslar un vu 1991 bis 1999 Rotsherr vu dr Stadt Goslar gsii. Vu 1990 bis 2005 isch er Mitglid vum Nidersächsische Landdag gsii. Vu 1997 bis 1998 isch er stellverdrättende Vorsitzer vu dr SPD-Landdagsfraktion gsii, vu 1998 bis 1999 un vu 2003 bis 2005 ihre Vorsitzer gsii. Vu 1999 bis 2005 het dr Gabriel em SPD-Barteivorstand aaghert.

Am 15. Dezämber 1999 het dr Gabriel s Amt vum Nidersächsische Minischterbresidänt ibernuu un isch dodermit dr dritt Regierigschef in aire Legislaturperiod gsii. Sy Vorgänger Gerhard Glogowski isch am 28. Oktober 1998 noch em Gerhard Schröder chuu, wu dää in s Amt vum Bundeschanzler gwächslet isch. Dr Glogowski isch churz derno mit Affärevorwirf konfrontiert woren un isch zruggdrätte. Bi dr Landdagswahl am 2. Februar 2003 het d SPD unter em Gabriel gege d CDU unter dr Fierig vum Christian Wulff mit 33,4 % (-14,5 Brozäntpinkt gegeniber 1998; CDU: 48,3 %, +12,4 Brozäntpinkt) verlore.

Vu 2003 bis 2005 isch dr Gabriel stellverdrättende Vorsitzer vum SPD-Landesverband Nidersachse gsii, vu 2003 bis 2009 Vorsitzer vum SPD-Bezirk Braunschweig. Derzu het dr Gabriel noch em Uusschyden us em Amt vum Minischterbresidänt vu 2003 bis 2005 s neigschaffe Amt vum "Beufdraite fir Popkultur un Popdiskurs vu dr SPD" (churz "Popbeufdraite"), was em in Aalähnig an dr Sänger Iggy Pop dr Spitzname "Siggi Pop" yybrocht ghaa het. Näbe syre Arbet as Fraktionsvorsitzer im Landdag het dr Gabriel in däre Zyt au bi dr Firma Communication Network Service GbR (CoNeS) as Beroter an eme Ufdrag vu dr Volkswagen AG zue dr europäische Induschtribolitik gschafft. 

Bi dr Bundesdagswahl 2005 isch dr Sigmar Gabriel zum erschte Mol bin ere Bundesdagswahl aadrätten un het s Diräktmandat im Wahlchrais Salzgitter – Wolfenbüttel mit 52,3 % vu dr Erschtstimme gwunne. Syterhär het er sy Diräktmandat zwaimol erfolgrych chenne verdaidige (2009 mit 44,9 %, 2013 mit 46,6 %). 

Vum 22. Novämber 2005 bis zum 27. Oktober 2009 isch dr Gabriel Bundesminischter fir Umwält, Naturschutz un Reaktorsicherhait gsii. In däre Funktion het er unter anderem s Verbot vu dr Gliebiire in dr EU aagstupft un duregsetzt.

Am 5. Oktober 2009 isch dr Gabriel vum SPD-Barteivorstand mit 77,7 % fir s Amt vum Bundesvorsitzer nominiert wore. Bi dr Wahl uf em SPD-Bundesbarteivag z Dresden am 13. Novämber 2009 het dr Gabriel 94,2 % vu dr Delegiertestimmen iberchuu. Uf em SPD-Barteidag im Dezämber 2011 isch dr Gabriel mit 91,6 % vu allne Delegiertestimme fir zwai Johr im Amt bstetigt wore. Dur s zwaitschlächtscht Ergebnis vu dr SPD bin ere Bundesdagswahl anne het dr Gabriel syni baide gueten Ergebnis nit chenne widerhole un het uf em ordelige Bundesbarteidag 2013 z Leipzig mit 83,6 % e mäßig Ergebnis iberchuu.

Vu 2009 bis 2012 isch dr Gabriel as Verdrätter vu dr SPD Vizebresidänt vu dr Sozialistische Internationale gsii.

Am 19. Merz 2017 isch dr Martin Schulz zue sym Noofolger as SPD-Vorsitzer gwehlt wore.

Ab em 17. Dezämber 2013 isch dr Sigmar Gabriel Bundesminischter fir Wirtschaft un Energy gsii. Derzue isch er syterhär au Vizechanzler vu dr Bundesrepublik Dytschland.

Am 27. Jänner 2017 isch dr Gabriel Bundesusseminischter as Noofolger vum Frank-Walter Steinmeier wore, wu sy Amt wäg dr Wahl zum Bundesbresidänt ufgee het. Mit dr Bildig vu dr neie Regierig im Merz 2018 is dr Gabriel us em Amt gschide.



</doc>
<doc id="49406" url="https://als.wikipedia.org/wiki?curid=49406" title="Argos (Stadt)">
Argos (Stadt)

Argos ( ) isch e griechischi Stadt im Nordoste vom Peloponnes. Si isch vor öbbe 5000 Joor gründet worde, het in dr archaische Zit bis in s 6. Joorhundert v. d. Z. e Hegemoniistellig uf em Peloponnes gha, wo si denn an Sparta verloore het. Si isch vo Grieche, Römer, Byzantiner, Venezianer und Türke brägt worde und het hüte 25'000 Iiwooner. Argos gältet as die eltisti Stadt in Öiropa, wo immer besiidlet bliibe isch.

Im Zuug vo dr griechische Verwaltigsreform 2010 isch d Gmäind Argos (sit 1925 Stadtgmäind/"dimos") mit siibe andere Gmäinde in dr Umgääbig zur nöije Gmäind Argos-Mykene fusioniert worde, Argos isch vo dere e Gmäindibezirk und dr Sitz vo dr Verwaltig.



</doc>
<doc id="49407" url="https://als.wikipedia.org/wiki?curid=49407" title="Manuela Schwesig">
Manuela Schwesig

D Manuela Schwesig (* 23. Mai 1974 z Frankfurt an dr Oder as "Manuela Frenzel") isch e dytschi Bolitikeri (SPD) un un syt em 4. Juli 2017 Minischterbresidänti vu Mecklenburg-Vorpommern. Vu Dezämber 2013 bis Juni 2017 Bundesminischteri fir Familie, Seniore, Frauen un Juged gsii un vu 2008 bis 2013 isch si Minischteri fir Arbet, Glychstellig un Sozials z Mecklenburg-Vorpommern. Syt em 2. Juli 2017 isch si Landesvorsitzeri vu dr SPD Mecklenburg-Vorpommern. Vum 13. Novämber 2009 bis zum 3. Juni 2019 isch si aini vu dr fimf stelllverdrättende Bundesvorsitzerne vu dr SPD gsii un vum 3. Juni bis 10. Septämber 2019 au aini vu drei kommissarische SPD-Vorsitzerne.

D Schwesig isch im oschtbrandenburgische Seelow ufgwachse, ihre Vater isch e Schlosser gsii, ihri Mueter e Statischtikeri. Noch em Abitur 1992 am Gymnasium uf dr Seelower Hechine het si ne Studium vum Ghobene Dienscht in dr Styyrverwaltig vum Land Brandeburg absolviert. Anne 1995 het si des as Diplom-Finanzwirti (FH) an dr Fachhochschuel fir Finanze z Königs Wusterhausen abgschlosse.

Derno isch d Schwesig an s Finanzamt z Schwerin gwächslet, wu si as Styyrfahndigsbrieferi gschafft het. Ab Mai 2002 het si im Finanzminischterium vum Land Mecklenburg-Vorpommern gschafft, wu si sich im Referat 320 as Styyramtsreeeti fir d Styyrverwaltig mit Frooge vu dr Effetligkaitsarbet un dr Organsisation bscheftigt het.

D Schwesig isch Mitglid im Dytsche Chinderschutzbund. 

Si isch syt 2000 ghyrote mit em chaufmännische Laiter Stefan Schwesig un het mit ihm e Suhn (Julian, * 2007) un e Dochter (Julia, * 2016). Am 31. Juli 2010 het si d vorhär konfessionslos Schwesig zämme mit ihrem Mann un ihrem Suhn daife loo un isch mit ihre Familie in di Evangelisch-Lutherisch Landeschilche vu Mecklenburg yydrätte.

Mit 29 Johr isch d Schwesig in d SPD yydrätte. Si ghert em Vorstand vum SPD-Chraisverband Schwerin un em Landesvorstand vu dr SPD aa. Syter anne 2004 isch si Mitglid vu dr SPD-Fraktion in dr Schweriner Stadtverdrättig gsii, wu si syt 2004 stellverdrättendi Fraktionsvorsitzeri un vu Oktober 2007 bis Oktober 2008 Fraktionsvorsitzeri gsii isch.

Am 6. Oktober 2008 isch si zue dr Minischteri fir Sozials un Gsundhait im Kabinett vum Erwin Sellering ernännt wore. Ab em 30. Juli 2009 isch d Manuela Schwesig Mitglid im Kompetenzteam vum SPD-Chanzlerkandidat Frank-Walter Steinmeier zue dr Bundesdagswahl 2009 gsii, wu si verantwortli gsii isch fir d Berych Familie un Soziales. Am 25. Oktober 2011 isch si zue dr Minischteri fir Arbet, Glychstellig un Sozials iim Kabinett Sellering II ernännt wore. Vum Oktober 2011 bis Jänner 2014 het si au em Landdag vu Mecklenburg-Vorpommern aaghert.

Am 27. Mai 2013 isch d Schwesig fir dr Wahlkampf zue dr Bundesdagswahl 2013 in s Kompetenzteam vum SPD-Chanzlerkandidat Peer Steinbrück beruefe wore. Si isch dert zueständig gsii fir d Themene Fraue, Familie, Ufböu Oscht, Demografi un Inklusion. 

Vum 17. Dezämber 2013 bis zum 2. Juni 2017 isch d Manuela Schwesig Bundesminischteri fir Familie, Seniore, Frauen un Juged gsii.

Wu dr Erwin Sellering sy Ruggzug us dr Bolitik us gsundhaitlige Grind aagchindet het, isch si as Noofolgeri vorgschlaa wore. Am 4. Juli 2017 isch si as erschti Frau zur Minischterbresidänti vu Mecklenburg-Vorpommern gwehlt wore.

Noch em Ruggdritt vu dr Andrea Nahles as SPD-Vorsitzeri het d Schwesig zäme mit dr Malu Dreyer un em Thorsten Schäfer-Gümbel kommissarisch dr SPD-Vositz ibernuu. Am 10. Septämber 2019 isch si vu allne Bundesämter zruggdrätte, wun bin ere Bruschtchräbs diagnoschtiziert woren isch.



</doc>
<doc id="49412" url="https://als.wikipedia.org/wiki?curid=49412" title="Frank-Walter Steinmeier">
Frank-Walter Steinmeier

Dr Frank-Walter Steinmeier (* 5. Jänner 1956 z Detmold) isch e dytsche Bolitiker (SPD) un syt em 19. Merz 2017 dr zwelft Bundesbresidänt vu dr Bundesrepublik Dytschland. Vum 17. Dezämber 2013 bis zum 27. Jänner 2017 isch er Bundesminischter vum Uuswärtige gsii. Des Amt het er au scho vu 2005 bis 2009 ghaa. Är isch vum 29. Septämber 2009 bis zum 16. Dezämber 2013 Fraktionsvorsitzer vu dr SPD-Fraktion gsii. Vu 2007 bis 2009 isch er au Vizechanzler vu dr Bundesrepublik Dytschland gsii. Vu 1999 bis 2005 het dr Steinmeier as Schef vum Bundeschanzleramt unter em Gerhard Schröder amtiert.

Dr Steinmeier isch anne 1956 uf d Wält chuu as Suhn vum Walter Steinmeier (1923–2012), eme Schryner, un dr Ursula Steinmeier, geb. Broy, ere Fabrikarbaiteri, wu vu Breslau gstammt isch. Är isch z Brakelsiek (Kreis Lippe, NRW) ufgwachse, wu hite zue dr Stadt Schieder-Schwalenberg ghert. S Steinmeier sin urspringli Buure z Lippe gsii, aber no em Steinmeier sy Großvater het bis in d 1930er-Jahre as Lippischer Ziegler d Familie alljohr as Saisonarbaiter mieße verloo.

Noch em Abitur 1974 am Neisprochlige Gymnasium z Blomberg het er sy Grundwehrdienscht bi dr Luftwaffe z Goslar abglaischtet un het anne 1976 e Studium vu dr Rächtswisseschaft un ab 1980 vu dr Bolitikwisseschaft an dr Justus-Liebig-Universitet z Gießen aagfange. 

In syre Studiezyt isch er Mitglid vu dr Juso-Hochschuelgruppe as Finanzreferänt im AStA gsii. Zämme mit dr Brigitte Zypries het er zue dr Redaktion vu dr linke Quartalszytschrift "Demokratie und Recht" (DuR) vum Pahl-Rugenstein Verlag gsii, wu unter dr Beobachtig vum Verfassigsschutz gstanden isch.

Anne 1982 het dr Steinmeier s erscht un 1986 s zwait juristisch Staatsexame bstande. Derno het er as wisseschaftlige Mitarbaiter am Lehrstuehl fir Effetli Rächt un Bolitikwisseschaft an dr Universitet Gießen gschafft. Anne 1991 isch er dert as Jurischt mit dr Arbet "Tradition und Perspektiven staatlicher Intervention zur Verhinderung und Beseitigung von Obdachlosigkeit" promoviert wore.

Anne 1991 isch er as Referänt fir Medierächt un Mediebolitik in di Nidersächsisch Staatschanzlei yydrätte. 1993 het en dr Gerhard Schröder, Minischterbresidänt vu Mitti 1990 bis Friejohr 1998, zum Laiter vu sy Biro gmacht. Im Johr isch er zum Laiter vu dr Abdailig fir Richtlinie vu dr Bolitik, Ressortkoordinierig un -blanig ufgstige.

Dr Frank-Walter Steinmeier isch syter anne 1995 mit dr Verwaltigsrichteri Elke Büdenbender ghyrote, wun er syt em gmainsame Jurastudium chännt. Si hän zämme ne Doochter (Merit, * 1996). Är ghert dr evangelisch-reformierte Chilche aa un wohnt z Berlin-Zehlendorf. Am 23. Augschte het er aagchindet, ass er sich wäge re Chranket vu syre Frau fir e baar Wuche us dr Bolitik zruggziet; am negschte Dag isch em e Niere uusegnuu un syre Frau transplaniert wore.

Vu 1993 bis 1994 isch dr Steinmeier Laiter vum persenlige Biro vum nidersächsische Minischterbresidänt gsii, derno Ressortkoordinator. Anne 1996 isch er zum Staatssekretär un Laiter vu dr nidersächsische Staatschanzlei ernännt wore. Im Aaschluss an d Wahl vum Gerhard Schröder zum Bundeschanzler anne 1998 isch dr Steinmeier au uf Bonn gange. Im Novämber 1998 het en dr Gerhard Schröder zum Staatssekretär im Bundeschanzleramt un Beufdraite fir d Nochrichtedeinscht gmacht.

Noch em Ruggdritt vum Chanzleramtsminischter Bodo Hombach isch dr Steinmeier am 7. Juli 1999 Schef vum Bundeschanzleramte wore. Dr Steinmeier isch au do ne änge bolitische Verdröute vum Schröder gsii. Är het zmaischt as Manager im Hintergrund gwirkt un isch as Bolitiker mee ne Machtmakler gsii. Derzue het er Strategibapyrer fir d SPD gschribe wie:
Är isch au im Styyrigchrais fir d Umsetzig vu dr Hartz-Reforme gsii un het an dr Styyrreform 2003 mitgschafft.

In syre Funktion as Chanzleramtsschef isch dr Steinmeier em sognännte „Steinmeier-Chrais“ vorgsässe, wu em Schröder sy Birolaiteri Sigrid Krampitz, dr Wirtschaftsminischter Wolfgang Clement, dr Regierigssprächer Bela Anda, dr Thomas Steg, dr Blanigsschef Henry Cordes un dr Kommunikationsberoter vum Chanzler Reinhard Hesse derzue ghert ghaa hän. Do sin boltischi Lagbeurdailige un bolitischi Reaktionsmuschter un Strategyentwirf fir d Regierig Schröder uusgschafft wore.

Dr Steinmeier giltet as dursetzigsfähige Pragmatiker. Scho in dr sechs Johr as Chanzleramtsschef un Ghaimdienschtkoordinator het er ussebolitischi Erfahrige gsammlet, wel er do Zuegang ghaa het zue Informationen iber di bolitisch Wältlag. No dr Terroraaschleg am 11. Septämber 2001 isch er im Krisestab mit Chanzler, Usse-, Inne- un Verdaidigungsminischter yybunde gsii. Dr Steinmeier het langi Johr di sognännt Staatssekretärsrundi glaitet, wu iber Themene vum Bundeskabinett gschwätzt woren isch. In dr Staatssekretärsrundi fir Europafroge het er as Chanzleramtsachef vylmol dr entschaidend Uusschlag in dr Abstimmig zwische konkurrierende Ressort gee

Am 22. Novämber 2005 isch dr Steinmeier as Bundesminischter vum Uuswärtigen in di vu dr Bundeschanzleri Angela Merkel gfiert Bundesregierig beruefe wore. Fir d Effetligkait isch desw en Iberraschig gsii, wel er bishär numen as Verdröute vum Schröder bekannt gsii isch. Sy Ernännig zum Usseminischter het in Fachchrais positivi Reaktionen uusglest, zem Byschpel au vum Hans-Dietrich Genscher. Dr Steinmeier isch im erschte Halbjohr 2007 Bresidänt vum Rot vu dr Europäische Union gsii.

Noch em Ruggdritt vum Franz Müntefering het dr Steinmeier am 21. Novämber 2007 d Funktion vum Vizechanzler ibernuu. Am 27. Oktober 2009 het dr Steinmeier sy Entlossigsurkund als Bundesminischter un Vizechanzler iberchuu.

Ab em 17. Dezämber 2013 isch dr Steinmeier zum zwaite Mol Bundesminischter vum Uuswärtige wore, desmol in dr Regierig vu dr Bundeschanzleri Angela Merkel. Im Oktober 2016 isch er vum SPD-Vorsitzer Sigmar Gabriel as Kandidat fir s Amt vum Bundesbresidänt vorgschlaa wore. Am 14. Novämber 2016 het si di Groß Kolaition schließlig uf dr Steinmeier as gmainsame Kandidat fir d Wahl vum Bundesbresidänt am 12. Februar 2017 gainigt. Är isch derno Ändi Jänner 2017 vu sym Amt as Bundesusseminischter zruggdrätte, sy Noofolger isch dr Sigmar Gabriel wore. Am 12. Februar 2017 isch dr Steinmeier im erschte Wahlgang zum 12. Bundesbresidänt vu dr Bundesrepublik Dytschland gwehlt wore. Är het sy Amt offiziäll am 19. Merz 2017 aadrätte un am 22. Merz isch er veraidigt wore.

Är isch Mitglid im Bresidium vu dr Dytsche Gsellschaft fir di Verainte Natione. As Schirmherr vu «Jugend gegen AIDS» unterstitzt dr Frank-Walter Steinmeier e vu Jugendlige initiiert un gfiert Projäkt, wu Ufchlerigs- un Brevänzionsarbet bedrybt.

Scho as Schueler isch dr Steinmeier dr Jungsozialischte byydrätte. Syt em Novämber 1975 isch er SPD-Mitglid. Är het aber in syre Zyt as Referänt un au as Schef vum Bundeschanzleramt kai Barteifunktionen un au kai Barlemäntsmandat ibernuu.

Uf em SPD-Barteidag Ändi Oktober 2007 z Hamburg isch er mit 85,5 Brozänzt vu dr giltige Stimme zue aim vu dr drei stellverdrättende Vorsitzer gwehlt wore. In däre Funktion het er im Septämber un Oktober 2008 s Amt vum Vorsitzer noch em Ruggdritt vum Kurt Beck bis zum Sunderbarteidag zue dr Neiwahl vum neie Vorsitzer Franz Müntefering kommissarisch uusgiebt.

Am 7. Septämber 2008 het s SPD-Bresidium bschlosse, dr Steinmeier as Chanzlerkandidat fir d Bundesdagswahl 2009 vorzschlaa. Am 18. Oktober 2008 isch dr Frank-Walter Steinmeier uf eme Sunderbarteidag z Berlin mit 95,13 Brozänt vu dr giltige Stimmen offiziäll zum Spitzekandidat gwehlt wore.

Fir d Bundesdagswahl 2009 het dr Steinmeier en aige Bundesdagsmandat aagsträbt. Är isch im Bundesdagswahlchrais Brandenburg an der Havel – Potsdam-Mittelmark I – Havelland III – Teltow-Fläming I aadrätte, un isch wäge däm Mitglid im SPD-Ortsverain Kirchmöser wore. Dää Wahlchrais giltet as relativ sicher fir d SPD un dr Steinmeier het am Änd mit 32,8 Brozänt, vor dr Diana Golze (Die Linke, 28,5 %) un dr Andrea Astrid Voßhoff (CDU, 24,6 %), di maische Erschtstimme gwunne.

Am 29. Septämber 2009 isch dr Steinmeier mit 126 vu 146 Stimme vu dr SPD-Abgordnete zum Fraktionsvorsitzer vu dr SPD-Bundestagsfraktion gwehlt wore.





</doc>
